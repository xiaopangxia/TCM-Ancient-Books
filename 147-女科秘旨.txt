<篇名>女科秘旨
书名：女科秘旨
作者：轮印禅师  
朝代：清  
年份：公元1771──公元1711年  



<目录>卷一

<篇名>安胎论

属性：凡孕妇脾胃旺。气血充足。则胎安产正。子亦多寿。何用安胎。若气血衰。脾胃弱。而饮食 
少。则虚症百出。或孕成数坠。而子不寿。是必资药力以助母胎。并寿子也。夫精血会凝而 
成孕。精气蒸胃而遂呕。血少肝虚。加爱醋物。胃气受伤。厌阻饮食。若人素弱。呕阻。橘 
半量加。禀孕而然。竹沥。姜汁。胎痛宜缓。少加带壳砂仁。胎漏宜凉。须用地黄生熟。至 
若倾扑动胎下血。胶艾宜加。怒气胎遂上冲。木香为使。小便短涩成淋沥。安荣不应用升提。若还 
滞血流于脬。逍遥。栀子宜加入。子肿面目虚浮。而肢体水气。全生白术堪医。子烦心惊胆 
怯。而时见闷烦。竹叶安胎可疗。天仙藤治子气。脚缝水出。人虚多用术参。羚羊角理子痫 
。项强筋搐。应用人参竹沥。脾气虚而胎压尿胞。则脐腹痛而小便淋闭。安胎饮虽宜。法当 
升提探吐。脾气弱而转运淹迟。则饮食停而胃家胀呕。安胎饮力缓加参。平胃调和。又若胸 
满腹胀。便闭遍身浮肿。鲤鱼汤治胎水攸宜。恐脾胃气虚。四君。五皮为佐。胎气上攻。心 
腹胀痛。紫苏饮疗子悬甚当。若食少晡热。逍遥加味相。兼柴前梅连为丸。骨蒸劳热可退。 
当归六黄作引。盗汗晡热堪除。孕成屡堕。因母血弱。不能分荫其胎。娩子无气。由母气虚 
。仅可滋荣于己。老夫得其少妇。须寡欲以候经期。壮阳若遇衰阴。必宜频药以全胎力。参术 
条芩。为安胎之圣药。芎归怀熟。实补血之良规。佐以苏叶。陈皮。可为常服之方。孕成六 
月之前。其胎尚未转运。茯苓性降。不宜多用。黄 肥胎。岂可常加。香附虽胎喘宜加。久 
服虚人有害。砂仁可止呕定痛。多用动血行胎。历考丹溪之论。不过数言。安胎之方。止于 
三四。若能加减治病。可以十全八九矣。 



<目录>卷一

<篇名>辨胎歌

属性：肝为血兮肺为气。血为荣兮气为卫。荣卫和谐胎必成。血衰气盛未有体。寸微关滑尺带数。 
流利往来如雀啄。孕妇之脉已见形。数月怀耽休认错。三部浮沉平正等。尺按不绝胎其确。( 
无止方是) 滑而且散三月胎。(散者。心脉三月。心胞养胎故尔。) 但滑不散五月母。(经 
云。妇人手少阴脉动甚者妊也。动如豆厥厥动摇也。心主血。胎成则血聚护胎。故心脉动。 
或亦有不动而是胎者。乃作足少阴非也。盖动者壮妇血盛也。不动者弱妇血少也。阴搏阳别 
谓之有子。左阴右阳。尺阴寸阳。沉阴浮阳。搏者淤触于手也，胎必热故脉搏。阴者胎之所 
居也。妇人时时衄血而转筋者。躯。衄时嚏而动者。非躯。妇人寸口脉波浮而大。荣反弱。 
浮大气强。反弱血少。孤阳独呼。阴不能吸。二气不停。卫强荣弱。积为阴寒。阳为聚热。 
阳盛不润。经络不足。阴虚阳旺。故令少血。时发喘淅。咽燥汗出。或溲稠数。多吐涎沫。 
乃是重虚津液。漏泄经血。三月不来。名曰居经。非躯也。) 诸阳为男诸阴女。左右分明 
肺肾取。(左盛男。右盛女。左右俱盛一男一女。) 左手带纵两个儿。右手带横一双女。( 
夫乘妻为纵。妻乘夫为横。) 左手脉逆生三男。右手脉盛生三女。(子乘母为逆气。母乘子为顺 
气。) 
又男胎居左。女胎居右。胎之所居。气血聚焉。其脉滑利而盛。故左盛则男。右盛则女。尝 
观痈疖发上则寸脉盛。发下则尺脉盛。发左则左脉盛。发右则右脉盛。此所以悟胎居之理也 
。 



<目录>卷一\辨胎歌

<篇名>验胎散

属性：真雀脑芎(一两) 当归(全用七钱) 为细末。作两股。浓煎胶汤一盏。酒调服。服后二三时觉 
脐腹作动。此有胎也。动罢即愈。安稳无虞。如不是。胎不动。所滞恶物自行。如一服不觉 
。再煎红花汤调下。一服必效。 



<目录>卷一\辨胎歌

<篇名>探胎散

属性：皂角(去皮) 炙甘草(各一钱) 黄连(五分) 为末。温酒调服。有胎则吐。无胎不吐。 
一法经水三月不行。用川芎(三钱) 为末。煎艾汤调服。服后一时腹内微动。非胎不动。大 
约尺脉调而不月水者。孕也。如经闭。脉必不正。或不至。 



<目录>卷一

<篇名>养胎

属性：妇人童幼。天癸未行之先属少阴。天癸既行属厥阴。天癸既绝属太阴。或妊娠养胎。始于厥阴 
者。是祖气生化之原也。阴阳配合。故次及少阳胆经。五行相生。正是肝胆之木。次及胞络 
。三焦之火。历脾、肾、肺、大肠、胃、膀胱而终十月之期焉。惟手少阴、太阳、二经。无 
专养者。君主之官。无为而已。 
一月肝足厥阴经。 
二月胆足少阳经。 
三月胞络手厥阴经。 
四月三焦手少阳经。 
五月脾足太阴经。 
六月胃足阳明经。 
七月肺手太阴经。 
八月大肠手阳明经。 
九月肾足少阴经。 
十月膀胱足太阳经。 
按回回国。译天文书。七曜相照。所属与前不同。今并载以备参考。(初时胎宫极热。将外 
肤蒸干后为胞衣。) 
一月土星照。 
二月木星照。(色变红。) 
三月火星照。(心肝脑成。) 
四月太阳照。(身体全成。) 
五月金星照。(毛发成。) 
六月水星照。(舌动。口开。) 
七月太阴照。(此月胎中有力。若是月生。养得长成。) 
八月又土星照。(土星性燥。胎气动。儿昏沉。是月生。养不长成。) 
九月又水星照。(热润。有力转动。) 
十月既足。气全力生。 



<目录>卷一

<篇名>安胎

属性：安胎之法。以养血气。理脾胃为主白术益脾以培万物之母。条芩固中泻火气。能滋子户之阴 
。使火不妄动。所以为安胎圣药。砂仁安胎以其止痛行气故耳。劳神动怒。情欲之火。俱能 
堕胎。推原其本。皆因于热。火能消物。造化自然。古方谓风冷伤于子宫。而堕。未达病情 
者也。如惯堕胎之妇。或中气不调。食少。且不必养血。先理脾胃。次服补中益气汤。使气血自 
生。因母病而动胎者。但治母病。其胎自安。因胎病而致母病者。但安胎则母病自愈。胎多 
在三月分而堕者。尔时手厥阴心胞络。主养胎元。劳心多虑。心胞络虚。不能养胎则堕治。 
宜兼制火。用四物汤加黄柏。元参。白术。条芩。左脉微弱。身痛。夜热。腰痛。胎不安。 
属血虚。用四物汤。加杜仲。黄芩。白术。秦艽。 
右脉寸关大而无力。似滑。且不流利。倦怠懒于言动。属气虚。用补中益气汤。加山药。杜 
仲。条芩。 
两手脉俱弱。胎常坠。属气血两虚。用八珍汤。加山栀。杜仲。续断。条芩。白术。孕妇忽 
然 
不痛。单用 。糯米。(佛手散方见秘要。) 
孕妇下赤汁。属血虚有火。正方用子芩。当归。川芎。煎服。若奇兵则用银苎酒。 



<目录>卷一\安胎

<篇名>银苎酒

属性：苎根(去黑皮研碎五钱) 白银(一两) 以水酒各半煎服。 
治胎动不安。一法取苎根。如足趾大者一尺煎服。即愈。丹溪云。以苎根能补血行滞也。 
怀胎宜养血。益气。健脾。清火。当常服固胎饮。 



<目录>卷一\安胎

<篇名>固胎饮

属性：川芎(一钱) 当归 白芍 熟地(各二钱) 人参 白术 陈皮 甘草(各一钱) 少佐黄连。 
黄柏。桑上羊儿藤。(要七叶完全者) 糯米(一钱) 如见血不安。加阿胶。痛而气滞。加缩 
胎至七月后。宜服方。 



<目录>卷一\安胎

<篇名>束胎丸

属性：黄芩(酒炒夏月一两秋七钱冬五钱) 茯苓(七钱五分) 白术(二两) 陈皮(三两) 为末。粥 
丸。每服钱五分。 
胎至临月。服束胎散易产。 



<目录>卷一\安胎

<篇名>束胎散(即达生散。)

属性：人参 陈皮(各五分) 白术 白芍 全当归(各一钱) 炙甘草(二分) 苏叶(五分) 大腹皮 
(二钱) 
难产之妇。多气血虚弱。荣卫涩滞使然。是方用人参。白术。甘草以益气。当归。芍药。以 
益血。紫苏。腹皮。陈皮。以疏滞气。 则其生易矣。如腹胀或痛。加砂仁。枳壳。青葱(五叶 
)。黄杨脑(七个)。有火加黄芩。头目眩闷。加川芎。如气虚。倍参。术。气实加香附。倍 
陈皮。血虚倍当归。加地黄。形实倍紫苏。性急加黄连。热极加黄芩。湿痰加海石。半夏。 
食积加山楂。食后易饥加黄杨脑。腹痛加木香。官桂。黄芩。(冬月不可用桂) 
临产当服补血顺气药。使胎易产。 



<目录>卷一\安胎

<篇名>保生无忧散

属性：(兼治小产瘀血腹痛。) 
南木香 当归 川芎 白芍 枳壳 乳香 血余(即头发洗净 灰各等分) 水煎日二服。( 
均用五分) 



<目录>卷一

<篇名>小产

属性：半产多在三个月。及五七月。除跌扑损伤外。若前次怀胎三个月而堕者。下次有孕。如期 
复然。盖先于此时受伤。故后期必应。乘其虚也。必须预服健脾、益气、养荣药于一有孕之 
日。日日不可缺乃可。 
胎元不足倦怠。或胎动不安。或身微热。减食。 



<目录>卷一\小产

<篇名>单氏安胎散

属性：人参 当归 怀熟地(各二钱) 白术(二钱五分) 条芩(八分) 陈皮 苏叶(各四分) 砂仁 
(三分) 如烦渴。加麦冬(一钱) 枣(五枚) 水煎服。如腰疼脾腿痛。必一日夜服三帖可安 
呕吐痰水。心烦闷。头重。目眩。恶闻食气。胎动。腰腹痛。下血等症。用四物汤加黄 。 
白术。甘草。黄芩。阿胶。人参。桑寄生。(如无真寄生。以续断代之。) 



<目录>卷二

<篇名>恶阻

属性：怀孕三月。恶心而阻隔饮食是也。亦有六七个月。尚病呕者治同。然肥人责之痰。瘦人责之 
火。俱宜二陈汤。加白术。黄芩。或加香附。砂仁。姜汁。竹茹。与吐家同。如或因气者。 
脉必沉 。治兼舒郁。加抚芎。香附。不可过用辛药。妊娠禀受怯弱。便有阻病。状如病酒。 
颜色如故。脉息和顺。但觉肢体沉重。头目昏眩。择食恶食。好酸咸物。若甚者。则作寒热 
。心下愤闷。呕吐痰水。恍惚不支。古名恶阻。治先脾胃而清火。化痰。如吐甚者。愈止愈 
吐。仲景云。停药月余自安。 
孕妇饮食失宜。停滞作呕。宜和平消导。不可作恶阻治。如脾胃弱者。加人参。白术。治恶 
阻必用大半夏汤。加减如头眩痰多。加旋复花。有火加姜汁。炒黄连。竹茹。 



<目录>卷二\恶阻

<篇名>大半夏汤

属性：半夏 陈皮 茯苓(各二钱五分) 生姜(一钱) 水煎服。 
日久津液损。胃燥干哕。不纳汤水。用二陈汤合四物汤。加竹沥。姜汁。润以降之。 
此症右脉必弦数。左脉必微弱。昧者谓半夏犯胎。地黄腻膈。乃知常而不达变也。 
吐多脉弱。体倦不纳谷。用六君子汤。加麦 。生姜。 
左脉弦急。心下胀闷。恶心不止者。挟肝气上冲也。宜茯苓汤下抑青丸。 



<目录>卷二\恶阻

<篇名>抑青丸

属性：黄连(一两) 为末。丸如麻子大。每服白汤下二三十丸。 
左脉弱而呕。当服理血归脾药。盖以无阴而作呕也。 
胁胀或寒热往来。面色青黄。此木克土也。宜六君子汤加柴胡。桔梗。枳壳。兼腰痛胎欲堕 
。宜二陈汤合四物汤。加白术。黄 。黄芩。阿胶。 
如胀闷。加缩砂仁。 
吐而心烦。用竹茹。麦冬。前胡。橘红。芦根。煎汤徐服。 
因食冷物。及凉药。吐不止。以丁香。炮姜。加半夏汤温之。恶阻渐退。则徐服后方。 



<目录>卷二\恶阻

<篇名>归芩参附汤

属性：当归(三钱五分) 川芎(一钱七分) 茯苓 人参 生地 香附子(各二钱) 白术(一钱五分) 
黄芩(七分) 麦冬(一钱五分) 姜枣引。 
吐虽定。每食粥则口酸。此肝火盛。宜用川芎。陈皮。栀子。(炒) 茯苓。生姜。煎汤下抑 
青丸。 
吐定之后。须用大补。宜人参。白术。当归。黄 。陈皮。茯苓。煎服。如有火加条芩。腰 
痛加杜仲。川断。每日一服。 
晕眩倦怠。 



<目录>卷二\恶阻

<篇名>单参橘饮

属性：人参(一钱) 橘红 藿香 甘草(各四分) 白术 当归(各二钱) 半夏(八分) 砂仁(三分) 
竹茹(四分) 如肥人加竹沥(半匙) 



<目录>卷二\恶阻

<篇名>仲仁治恶阻方

属性：人参 陈皮 竹茹(各一钱) 麦冬 木瓜(各三钱) 藿香(五分) 枇杷叶(三大片无则芦根 
代之) 
一法妊娠恶食。以所思食任意食之。必愈。 



<目录>卷二

<篇名>胎痛

属性：孕妇腹中不时作痛。或小腹重坠。名曰胎痛。宜地黄当归汤主之。如不应。加人参。白术。 
陈皮。如因血气。加砂仁。因中气虚下坠而作痛。则服补中益气汤。 



<目录>卷二\胎痛

<篇名>地黄当归汤

属性：熟地(三钱) 当归(一钱) 煎服。 
腹作痛升动。先将砂仁(二钱炒) 研末。白汤调服。实时痛止。或入前方煎服。其效如神。 
壮实妇人。两手脉平和。饮食如故。都无所苦。而经暗下。此血气旺。养胎之余血也。儿大 
能饮自不来矣。不必治。然亦不可使之多下。当和血、凉血、健脾为主。用佛手散加黄 。 
白术。如不已。加阿胶。去血多。用八珍汤。加胶。艾。一说壮盛妇胎漏。腰腿不酸痛。 
过于小心。只服安胎饮。孕妇经水蓄于胎。若下漏则本于气衰。而不能循于经也。胎干则子 
损矣。若因热。用逍遥散。因肝火。用柴胡山栀散。因脾火。用加味归脾汤。因脾气虚不能 
摄血。用补中益气汤。 
胎漏有母因宿疾。子脏为风冷所乘。血气失度。使胎不安而下血者。有荣经风胜。经血喜动 
。而时下者。此二症。若作漏胎治。胎必堕。若以一药治风可止。即不治风亦无害。又有冲 
任脉虚。不能制经血。则月水时下。若不早治。使血尽则人毙矣。更有气血虚。血热风热。肝 
火脾火。脾胃虚陷。湿热郁怒等而致。治者宜详察之。 
大怒伤肝而动血者。宜用佛手散加栀子(炒)、白芍。盖以佛手散胎动能安。胎损能下也。 
胎漏经血妄行。淋漓不已。 



<目录>卷二\胎痛

<篇名>桑寄生散

属性：当归(酒炒) 桑寄生 川断 白术 香附(醋炙) 阿胶(蛤粉炒) 川芎 人参 白茯苓(各 
一钱) 甘草(五分炙) 姜(一片) 煎服(桑寄生安胎妙品。若他树寄生。有毒不用。) 



<目录>卷二\胎漏下血

<篇名>陆氏胎漏方

属性：当归 川芎(各二钱) 人参(七分) 白术(一钱五分) 茯苓(一钱) 黄 (五钱炙) 升麻( 
五分) 香附(三钱) 加姜枣引。若胎不转动。去白术加苏梗(五分) 



<目录>卷二\胎漏下血

<篇名>二黄散

属性：生地 熟地(各等分) 为末。煎白术。枳壳汤。食前服。每服二钱。 



<目录>卷二

<篇名>跌扑伤胎

属性：胎为跌扑所伤。以逐污生新为主。服佛手散神效。如腹动加益母子。服下痛止。母子俱安。 
若胎已损。则污血频下。再加香附。(童便制) 益母草。陈皮。煎浓汁服。系从高坠下。腹 
痛。下血。烦闷。加生地。黄 。补以安之。若腹内大痛。下血。加人参。白术。茯苓。炙 
甘草。陈皮。砂仁(研)服。痛甚加五灵脂一钱。 
搐犯胎不安。腰腹痛。或下浆水。血水。或上抢心气促。用四物汤。加阿胶。黄 。枣姜引 
。 
损伤胎。腰腹痛。经血淋漓。胎下坠。 



<目录>卷二\跌扑伤胎

<篇名>陆氏伤胎方

属性：当归(三钱) 川芎 香附 黄芩(各二钱) 升麻(一钱) 砂仁(一钱五分) 姜（三片） 枣(二个) 
单氏治伤胎腹痛。先服安胎散。日二帖。如不止。再服胶艾安胎饮。 



<目录>卷二\跌扑伤胎

<篇名>胶艾安胎饮

属性：人参 条芩 阿胶(蛤粉炒) 熟地(各一钱) 白术 当归(各二钱) 川芎(八分) 紫苏 陈 
皮甘草(各四分) 艾叶(八片) 加姜枣引。如感寒头痛。加连须。葱头(四个) 腹痛减去 
艾叶。加带壳砂仁(四分) 
胎偶有所伤动。痛不可忍。 



<目录>卷二\跌扑伤胎

<篇名>救急方

属性：缩砂(连壳炒黑) 为末。热酒调服二钱。或米饮亦可。服后腹中觉热。胎即安。屡试验。 



<目录>卷二

<篇名>毒药伤胎

属性：误服毒药。伤胎欲堕。 



<目录>卷二\毒药伤胎

<篇名>甘豆竹叶汤

属性：甘草 黑豆 淡竹叶(各等分) 煎浓汁服。 
服毒药草药。下血胎动。 



<目录>卷二\毒药伤胎

<篇名>夺命丹

属性：(并治小产。子死腹中) 
丹皮 茯苓 桂枝 桃仁 赤芍(各等分) 为末丸。淡醋汤嚼下。 



<目录>卷二

<篇名>胎动

属性：下血而腹重胎动。此胎欲堕也。治宜行气安胎。急服佛手散。加砂仁。如脉大有火。加黄芩 
。白术。腹痛下黄汁。加黄 。川芎(各一两) 糯米(一合) 水一升。煮至半升服。 
孕妇脉弦急。憎寒壮热。唇爪俱青。面黄黑色。是胎气损也。当问胎动否。若不动反觉上攻 
。抢心闷绝。或下血。当作死胎治之。 



<目录>卷二

<篇名>满闷

属性：有外感风寒。内伤饮食者。用藿香正气散。有食伤脾胃者。用六君子汤。有阳气壅滞者。用 
紫苏饮。又有常多怒气。胸腹满闷。服顺气药而甚者。宜参归芩术汤。 



<目录>卷二\满闷

<篇名>参归芩术汤

属性：当归 人参(各二钱) 川芎 黄芩(各八分) 白术(二钱) 甘草 紫苏 陈皮(各四分) 木 
香(二分) 
心腹胀满。气冲心膈烦闷。并腹胀满。两胁妨闷。不下饮食。四肢无力。 



<目录>卷二\满闷

<篇名>仓公下气汤

属性：羌活 赤芍 赤苓 甘草 半夏 槟榔(各八分) 桂心(四分) 苏梗(六分) 青皮 陈皮 
大腹皮 桑白皮(各一钱) 和匀。每服三钱。姜三片。枣一个。煎服。心腹胀满。气冲心膈 
。烦闷。四肢无力。不思饮食。 



<目录>卷二\满闷

<篇名>诃黎勒散

属性：诃黎勒 赤苓 前胡(各一钱) 陈皮 大腹皮 桑白皮(各七分) 枳壳 川芎 白术(各五 
分) 研末。每服四钱。姜枣引。 
孕六七月时。脉弦发热。其胎愈胀。腹痛恶寒。小腹如扇。此子脏虚寒也。 



<目录>卷二\满闷

<篇名>附子汤

属性：附子(八分) 人参 白术 茯苓(各一钱) 芍药(一钱) 水煎服。 



<目录>卷二

<篇名>子肿

属性：面目虚浮。四肢作肿如水。此皆脾虚不运。清浊不分所致。以补脾分利为主。当多用参术。 
单氏云。或水泻所致。当服全生白术散。 



<目录>卷二\子肿

<篇名>全生白术散

属性：陈皮 白术 姜皮 大腹皮 茯苓皮(各五分) 
如大便不实。加泽泻。山药。扁豆。秦艽。有火加子芩为末。每服米汤下二钱。 
胎水。寻常脾虚肿满。 



<目录>卷二\子肿

<篇名>五皮饮

属性：大腹皮 桑皮 茯苓皮 陈皮 姜皮(各等分) 加木香。浓煎汁半盏服。 
(〔吴按〕或有以五加易桑皮者。亦妥。) 
妊娠腹大。胎间有水气。 



<目录>卷二\子肿

<篇名>三因鲤鱼汤

属性：白术(五两) 茯苓(四两) 当归 川芎(各二两) 锉片。以鲤鱼一尾洗净。煮汁。将药和匀 
。每服四钱。用鱼汁盏半。姜三片。陈皮少许。煎药空心服。 
治子肿。 



<目录>卷二\子肿

<篇名>单氏全生白术散

属性：白术 当归(各二钱) 人参(一钱) 川芎(八分) 甘草(三分) 陈皮(四分) 大腹皮 茯苓 
皮(各七分) 研末服。 
大约胸腹胀。小水不通。遍身浮肿。宜三因鲤鱼汤。若虚弱以四君子汤。治面目虚浮。肢体如 
水气。宜全生白术散。如不应。用六君子汤。治脾胃虚。湿热。下部作肿。宜补中益气汤。 
加茯苓。治腿足肿。喘闷。或指缝出水。宜天仙藤散。治脾肺气滞。宜加味归脾汤。佐以加 
味逍遥散。治脾气虚。宜补中益气汤。 



<目录>卷二

<篇名>子气

属性：怀胎三月以后。两足浮肿。行步艰难。食不甘味。且喘状如水气。名曰子气。古方一主于湿 
。大率浮肿。因脾虚者多。若喘则因肺肾。盖以脾主四肢。脾气虚弱。不能制水。而发肿。 
肺肾少母气滋赖。则气促满闷。治宜补兼分利。与子肿互考。日肿夜消。如血虚更健脾兼养 
其血。用川芎。当归。茯苓。白术。白芍。陈皮。秦艽。如心下胀。是浊气碍于上焦。加浓 
朴。贝母。香附。前胡。大腹皮。苏叶等。一二味。若喘加杏仁。甚者加炒苏子。 
按此症始自两足。渐至喘闷似水。足趾出水。谓之子气。乃妇人素有风气。或冲任有血风。 
不可作水。妄投汤药。当以天仙藤散主之。 



<目录>卷二\子气

<篇名>天仙藤散

属性：天仙藤(即青木香洗略炒) 香附(炒) 陈皮 甘草 乌药(各等分) 和匀为末。每服三钱。 
姜三片。苏叶三片。木瓜三片。同煎空心服。三服后肿消。此方单氏作煎汤。加紫苏四分。如 
虚加人参。白术。当归。如不效。兼服补中健脾之药。 
(〔吴按〕以后三味。另煎水。送前药末。) 



<目录>卷三

<篇名>子悬

属性：胎气不和。浊气举胎。而上凑。胸腹胀满。谓之子悬。然必面不赤。目不青者方是。不然则 
胎坏矣。 



<目录>卷三\子悬

<篇名>紫苏饮

属性：苏叶(八分) 人参 大腹皮 川芎 白芍 陈皮(去白) 甘草(各一钱) 当归(酒浸二钱) 
姜(三片) 葱白(一根) 空心服。此症挟气者多。非紫苏。腹皮。陈皮。川芎。无以疏其气 
。非当归。白芍。无以利其血。气利血流而胎自下矣。邪之所凑。其气必虚。故用人参、甘 
草补之。一补一泻。推陈而致新也。 



<目录>卷三\子悬

<篇名>单氏子悬方

属性：人参(一钱) 白术 当归(各二钱) 黄芩 川芎(各八分) 紫苏 陈皮 砂仁 甘草(各四 
分) 如有气加木香(三分) 姜水煎。 
子悬症。虽以紫苏饮主之。若饮食不甘。兼以四君子。若内热晡热。兼以逍遥散。若胃火所 
致。则用四君子汤。加黄芩。枳壳。柴胡。栀子。若脾郁所致。则用归脾汤。加柴胡。枳壳 
。 



<目录>卷三

<篇名>子烦

属性：心中烦懑不宁者是也。责之心虚有火。简易方以竹叶汤主之。若左手寸脉微弱。则服柏子养 
心丸。或调补心丹。临卧服。 



<目录>卷三\子烦

<篇名>竹叶汤

属性：白茯苓(二钱) 防风(八分) 麦冬 黄芩(各一钱) 竹叶(九片) 心惊胆怯。烦闷不安。 
人参 枣仁(各一钱) 白术 当归(各二钱) 黄芩 远志(各八分) 川芎(七分) 怀生地( 
一钱五分) 竹叶(十片) 陈皮(三分) 麦冬(一钱) 甘草(四分) 姜枣引。如烦渴加竹茹 
一丸。有痰加竹沥。姜汁。虚多用人参。脾常泻。减去生地。麦冬。枣仁。 
夫人肺脏寒而热乘于心。则令心烦。停痰积饮。在心胸之间。或冲于心 
。亦令心烦。若热而烦者。但热而已。若有痰饮而烦者。呕吐涎沫。恶闻食气。烦躁不安也 
。治内热用竹叶汤。痰滞用二陈汤。加白术。黄芩。枳壳。气滞用紫苏饮。气郁用分气饮。 
加 
。通于舌。若孕妇脏腑气虚。荣卫不理。阴阳隔绝。热乘于心脾。津液枯少。故心烦而口干 
也。若系胃经实火。竹叶石膏汤。系胃经虚火。人参黄 散。系胃经虚。补中益气汤。系脾 
气郁结。加味归脾汤。系肺经虚热。紫苏饮。系肝经火动。加味逍遥散。系肾经火动。加味地 
黄丸。 
(〔吴按〕烦轻躁重。躁为阴虚。阳无所附。虚阳外越。孤阴失守。久则暴脱。经云阴虚无骤 
补法。计在潜阳。此至精微之旨也。) 



<目录>卷三

<篇名>子痫

属性：孕妇痰涎壅盛阻塞。或时发搐。不省人事。名曰子痫。治宜清气化痰为主。盖此症因于气者 
多。治法与痫症同。惟剂稍小耳。若恶心甚者。煎二陈汤探吐。吐定则理气化痰。兼用黄芩 
。白术。保胎。古方羚羊角散。葛根汤。药味偏于辛散。治者当因时制宜可也。 
(〔吴按〕痫者。俗名羊颠疯。皆痰火凝聚心胞男女皆有。最难除根。孕妇子痫。又当别论 
。) 



<目录>卷三\子痫

<篇名>羚羊角散

属性：羚羊角(一钱) 当归(二钱) 独活 五加皮 茯神(各八分) 枣仁 米仁(各一钱) 防风( 
五分) 川芎 杏仁(各七分) 木香(二分) 甘草(四分) 如虚加人参。若痰气盛缓。而人 
参姜引。如痰多。加竹沥。姜汁。脾胃弱。加白术(二钱五分) 研末服。 
治临月因发风疹。闷愤不识人。吐逆眩倒。 
(〔吴按〕疹必兼咳。以咳止为毒尽。总当辛凉托散。使其外达。而免内陷。不可轻忽。) 



<目录>卷三\子痫

<篇名>葛根汤

属性：葛根 贝母 丹皮(各一钱) 木防己(六分) 防风(八分) 当归 川芎 茯苓(各二钱) 桂 
枝(五分) 泽泻 甘草 独活 石膏(各四分) 人参(八分) 水煎服。忌海藻。粉菜。酢物 
孕妇无故忽然僵扑。左脉微数。而右脉滑大者。是血虚。阴火炎上。鼓动其痰。四物汤养血 
。加芩连降火。兼用二陈汤化痰下气。或加竹沥姜汁。 



<目录>卷三

<篇名>子淋

属性：此症以茯苓、灯心、条芩为主。若痰闭上焦。寸关必滑。宜探吐以提之。然必胸膈迷闷乃可 
(〔吴按〕不可过于通利。亦不宜急用升提。只用萆 厘清饮最妥。) 
日久倦怠。右脉微弱。属气虚。用人参。黄 。白术。麦冬。茯苓。加栀子。知母。条芩等 
。清火药。 
左脉细数形羸。每便则痛。属血虚。用四物汤。加黄柏。知母。条芩。济生方中。治子淋症 
。用安荣散。煎麦冬汤下。但滑石、细辛二味稍峻。人之虚实。气血各有不同。达士变而通 
之可也。(安荣散方具秘要中。) 



<目录>卷三\子淋

<篇名>单氏子淋方

属性：人参 茯苓 通草(各一钱) 白术 当归 麦冬(各二钱) 甘草(四分) 灯心(五分) 如有 
痰。宜清肺金。加黄芩(七分) 



<目录>卷三

<篇名>淋闭

属性：脐腹作胀。小便淋闭。盖孕妇胎系于肾之间。虚热而成斯疾。若项强筋挛。语涩痰盛 
。用羚羊角。小便淋痛涩少。用安荣散。肝经风热。用加味逍遥散。腿足转筋。而小便不利。急服 
八味丸。迟则不救。服燥药而小便频数。或不利。用生地。茯苓。牛膝。黄柏。知母。川芎 
。当归。甘草。煎汤。频数而黄。用四物汤。加黄柏。知母。五味。麦冬。元参。肺气虚而 
短少。用补中益气汤。加山药。麦冬。阴挺痿痹而频数。用地黄丸。热结膀胱而不利。用五 
苓散。脾肺燥不能小便。用生黄芩。清肺热。膀胱阳虚。阴无所化。用肾气丸。膀胱阴虚。 
阳无所生。用滋肾丸。 



<目录>卷三\淋闭

<篇名>滋肾丸

属性：肉桂(一两五钱) 黄柏(三两) 知母(二两) 共研末为丸。 



<目录>卷三

<篇名>溺血

属性：形体劳苦。或过食炒炙等物。小便中带血。宜清膀胱。 
(〔吴按〕小水带血。频数而痛。为血淋。小水清长。带血不痛。为虚火。) 



<目录>卷三\溺血

<篇名>加味逍遥散

属性：当归(二钱) 白芍 柴胡(各一钱) 茯苓 丹皮 山栀(各七分) 白术(一钱五分) 炙草( 
四分) 



<目录>卷三

<篇名>遗尿

属性：孕妇遗尿。有虚与热之分。医者当审其因。如系脬中有热。用加味逍遥散。系脾肺气虚。用 
补中益气汤。加益智。系肝肾阴虚。宜六味丸。 
如孕遗尿。 



<目录>卷三\遗尿

<篇名>白薇散

属性：白薇 白芍(等分) 为末。米饮送下。空心服。 
遗尿不知而出。 



<目录>卷三\遗尿

<篇名>桑螵蛸散

属性：桑螵蛸(七个) 炒黄。研为细末。空心米饮下二钱。 



<目录>卷三

<篇名>转胞

属性：孕妇六个月以后。觉胎坠。一边小水不通。其症有因火。有气虚。有痰滞。有血虚。 
两寸脉弦急。或两尺弦急有力。兼口干心烦等火症者。属热。宜用冬葵子。滑石。栀子。木 
通。条芩。白术。以清之。外以冬葵子。滑石。栀子为末。以田螺研成膏。或生葱捣膏贴脐 
上。立通。 
(〔吴按〕譬如水壶。若贮水太满。则倾之不出。去其上盖。其嘴即通。亦此理也。) 
右三部微弱无力。或气口虚大。兼倦怠不食者。属气虚。以补中益气汤。服下探吐。以提其 
气。 
左脉不足。或涩而数。兼夜热心烦。或大肠闭者属血虚。宜四物汤。加黄芩。知母。黄柏。 
调益元散服。 



<目录>卷三\转胞

<篇名>益元散

属性：滑石(六钱) 生甘草(一钱) 共为末。加入前药服。 
(〔吴按〕此系六一散。而益元散尚有朱砂也。) 
肥盛妇人。右寸脉沉滑。症兼恶心心胀。小水不利。属痰滞。以二陈汤。加青皮。升麻。柴 
胡。煎服探吐。使药汁与痰同出。然后用参 大补之。 
大抵有孕小水不利。月分浅者当清之。兼保胎。月分多而虚者当补之。兼升提。治分两途。 
禀赋弱者。忧闷多食浓味者。庸有之。法用四物。二陈。四君子 
汤。去茯苓。煎服探吐。上窍通。下窍自利。(此症汇载甚详。须当合看。) 
陆氏谓转胞系脾气下陷。塞住胞户。以致小水不利。非热闭之故。宜用二陈汤。加芎。归。 
参．术。煎服探吐。如不通。再服再探吐。以小水已利为度。然后用上药。加升麻十余帖。如 
倦 
。六味丸宜日服三次。每见治此症。服利小便或通大便药。以致胎堕而殒妇命者。岂不惜哉 
(〔吴按〕升麻可暂用以升提。不可多服而受害。) 
单氏云。转胞由脾胃气虚。以致胎压尿胞。 



<目录>卷三\转胞

<篇名>单氏转胞方

属性：白术 生地(各一钱五分) 陈皮(去白) 甘草 柴胡 升麻(各四分) 人参 半夏(各一钱) 
川芎(八分) 当归(二钱) 姜(一片) 
一方 白萝卜子(炒香) 白汤吞下立通。 
一法 空心屡饮盐汤探吐。则气上升。使下通行。亦一治法。 



<目录>卷三

<篇名>中风

属性：孕妇口噤项强。手足缩挛。言语謇涩。痰涎壅盛，不省人事。可作中风治。用羚羊角散。若 
无痰言语如常。但见似中风症。多是血燥类风。切不可以风治。误人性命。 
有毒药伤胎。状类中风。牙关紧闭。口不能言。两手强直握拳。头低自汗。身微热。其脉浮 
而软。若作中风治。必死。宜用白扁豆二两。生去皮为末。取新汲水调下。立愈。 
中风症中腑者。多着四肢。脉浮恶寒。拘急不仁。宜汗之。中脏者多着七窍。唇缓失音。耳 
聋鼻塞。宜下之。表里皆和。宜治在经。以大药养之。而佐以安胎。 
(〔吴按〕中风有真类之分。中脏者多不治。若中腑血脉经络为真中。而中皮毛偏枯。为类 
中。肥人居多。又有瘦人血虚火燥。木旺生风。为内风。虚风。尤难调理。更有遍身关节走 
痛。为历节风。盖风为百病之长。变态最多。当寻源施治。况胎产遇此危症。尤当立方周到 
。庶可保全母子性命也。) 
孕妇中风。 



<目录>卷三\中风

<篇名>防风散

属性：防风 葛根(各二钱) 桑寄生 羚羊角(各三钱) 细辛(四分) 当归(三钱) 菊花(一钱五 
分) 汉防己(钱半) 秦艽(钱半) 桂心(六分) 茯神(三钱) 甘草(一钱) 和匀。每服八 
钱。加姜五片煎好。入竹沥半合温服。 
(〔吴按〕以朱砂雄黄末酒冲服。外以艾灸手足大指尖上。) 



<目录>卷三

<篇名>中恶

属性：孕妇忽然心腹刺急绞痛。如鬼击之状。不可按摩。闷绝欲死。或衄或吐血。以调补正气为主 
。治用金银藤煎汤饮神效。或用熟艾拳大一丸。煮汁频服。 
中恶心腹疼痛。 



<目录>卷三\中恶

<篇名>当归散

属性：当归 川芎(各二两) 丁香(六钱) 青皮(一两) 吴茱萸(五钱用桔梗汤泡炒黑) 共和匀为 
末。温酒调。每服五钱。 



<目录>卷三\中恶

<篇名>木香散

属性：生地(二钱) 枳壳 木香(各七钱五分) 和匀为末。温酒下三钱。 



<目录>卷三\中恶

<篇名>苦梗散

属性：苦梗(一两炒) 生姜(五钱) 水煎服。 
又方 男子汗衣(烧灰存性) 百沸汤调服。 
一法 用盐水探吐。或用灶心土为末。井水调服。(二钱) 



<目录>

<篇名>卷三

属性：心主脉属火。肝主筋属气。气火相炽。则为 。治法平脉降火。兼养气血。用钩藤汤加柴胡 
。山栀。黄芩。白术。若风痰上涌。加竹沥。南星。半夏。如风邪急搐。加全蝎。僵蚕。若 
亏损气血。宜八珍汤。加钩藤。山栀若无力抽搐。角弓反张。汗出如珠等症。此肝经绝也不 
治。 
(〔吴按〕 者即刚柔二痉。如类中风。乃伤寒之变症也。) 



<目录>卷三

<篇名>钩藤汤

属性：钩藤 当归 茯苓 人参(各一钱) 桔梗 桑寄生(各五分) 水煎服。忌猪肉。炒。煎。若 
烦热加石膏一钱五分。临产加桂心(四发) 



<目录>卷三

<篇名>眩晕

属性：肝热上攻太阳穴。胸膈涎壅。头旋。目眩晕。或腮项肿核。 
(〔吴按〕两腮肿核为 腮。以靛花。柿油。调涂。即消。柿油乃补伞人所用。) 



<目录>卷三\眩晕

<篇名>消风散

属性：石膏 防风 羌活 甘菊 川芎 羚羊角 当归 白芷 荆芥穗 大头黄芩(各一钱) 炙 
甘草 芽茶(各五分) 水煎食远服。 
治诸风热困倦。时发昏眩。 



<目录>卷三\眩晕

<篇名>犀角散

属性：犀角 拣参(各钱半) 山栀仁 羌活 黄连 青黛(各八分) 川芎 茯苓 白芷 甘草(各 
一钱) 生姜(三片) 研食远服三钱。 



<目录>卷四

<篇名>心痛

属性：风寒邪气痰饮交结。而伤心支结。则乍寒乍止者是。当审其因而治。如饮食所伤。用平胃散 
加枳壳。山楂。 



<目录>卷四\心痛

<篇名>火龙散

属性：川楝子 小茴香(炒各三钱) 艾叶末(盐炒一钱五分) 水煎服。 
卒然心痛。欲死不可忍。 



<目录>卷四\心痛

<篇名>白术汤

属性：白术 白芍(各二两) 黄芩(一两五钱) 分三帖煎服。或沉香降气汤。或茯苓补心汤。或 
四七汤。或紫苏饮。或延胡为末调服。皆可治。 
治临产卒然心痛。 



<目录>卷四\心痛

<篇名>归苓散

属性：当归 川芎 茯苓(各三钱) 浓朴(一钱五分) 水煎服。 



<目录>卷四

<篇名>心腹痛

属性：多由风寒。湿热。痰饮。与脏气相击。上冲于心则心痛。下攻于腹则腹痛。攻痛不已。则胎 
动矣。宜用金沸草汤。若胎气郁结。加香附。川芎。如饮食伤滞。用六君子汤。加紫苏。枳 
壳。如怒气伤肝。加柴胡。山栀。若郁结伤脾。用归脾汤。加枳壳。山栀。 
孕妇腹中不时作痛。小腹重坠。多由血虚气陷。闲有兼寒热者。 



<目录>卷四\心腹痛

<篇名>单氏加味安胎散

属性：人参(一钱五分) 白术 熟地(各二钱) 川芎(八分) 紫苏 当归 甘草 陈皮(各四分) 
姜引。如兼寒加吴茱萸。或干姜(五分) 砂仁(一钱五分) 研末服。 
孕妇腹中绞痛。 



<目录>卷四\心腹痛

<篇名>当归芍药散

属性：芍药(半斤) 当归 茯苓 白术(各四两) 泽泻 川芎(各二两) 共研末。每服二两。用姜 
三片枣一枚。煎水送。 



<目录>卷四

<篇名>小腹痛

属性：此症如因风寒所搏。用紫苏饮。加生姜。系气血虚。加八珍汤。系中气虚。用补中益气汤。 
如胀痛。用安胎饮。加升麻。白术。服之不应。兼服补中益气汤。 



<目录>卷四

<篇名>腰腹背痛

属性：风冷乘虚入滞则痛。若使腰痛甚则堕胎矣。如因外邪所伤。用独活寄生汤。因气血滞郁。用 
紫苏饮。加枳壳。因劳伤元气。用八珍汤。加杜仲。砂仁。阿胶。艾叶。因脾肾阴虚。加白 
术。补骨脂。因肝火所伤。用小柴胡汤。加白术。枳壳。山栀。因肝脾郁结。用归脾汤。加 
柴胡。枳壳。 
治腰痛不可忍。 



<目录>卷四\腰腹背痛

<篇名>神效通气散

属性：破故纸(瓦上焙五钱熟为末) 胡桃(一个) 空心温酒嚼下三钱。 



<目录>卷四

<篇名>子鸣

属性：此症或云儿口含脐带上疙瘩。因母高举臂脱出。故啼。令母曲腰就地。如拾物状。仍令入儿 
口即止。 



<目录>卷四\子鸣

<篇名>子鸣散

属性：空房鼠窟前后土为细末。研麝香(一二厘) 入内。酒下二钱。 



<目录>卷四\子鸣

<篇名>又方

属性：黄连煎汁呷。(上二方麝香开窍。黄连性寒。俱宜酌用。) 



<目录>卷四

<篇名>积聚

属性：岐伯云。大积大聚其可犯也。衰其大半而止。过者死。故重身毒之。有故无损。亦无殒也。 



<目录>卷四\积聚

<篇名>香附海粉丸

属性：醋煮香附(四两) 桃仁(去皮尖) 蛤粉(醋煮) 白术(各一两) 为末。面糊丸服。 



<目录>卷四

<篇名>咳嗽

属性：嗽有风寒、痰热、虚损、气喘之异。咳有心肝、脾、肾、肺之分。治当知其因。审所属。则 
咳嗽止。而胎自安矣。 
肺咳则喘息有声。甚者唾血。(肺藏气而应息。故喘息有声。肝络逆。故吐血。) 
心咳心痛。喉仲介介如梗状。甚者咽肿喉痹。(小肠失气。) 
肝咳则两胁下痛。甚至不可转。转则两胁下满。(呕水胆汁。) 
脾咳右胁下痛。隐隐引肩。甚则不可动。动则咳剧。(胃呕而食虫出。) 
肾咳则腰背引痛。甚则咳涎。膀胱遗溺(三焦腹满。不欲饮食。) 
治嗽因风寒。 



<目录>卷四\咳嗽

<篇名>宁肺止嗽饮

属性：天冬(二钱) 桔梗 紫苏 甘草(各四分) 知母(一钱) 杏仁(十粒) 桑皮(八分) 因痰嗽 
。加橘红(四分) 竹沥。姜汁。因热嗽去杏仁。加黄芩(八分) 因虚嗽。加紫菀。款冬(各 
五分) 因喘夜嗽加麻黄(蜜炙三分) 虚损嗽加栝蒌(一个) 竹沥。姜汁。若心胸不舒。加 
贝母。百合(各一钱) 
治嗽不止。胎不安。 



<目录>卷四\咳嗽

<篇名>止嗽紫菀汤

属性：杏仁(二钱) 甘草(八分) 紫菀 桑皮(各二钱) 桔梗 天冬(各一钱) 水煎服。 
治嗽带血。 



<目录>卷四\咳嗽

<篇名>止嗽凉血饮

属性：紫菀 知母 白术 麦冬 当归(各一钱) 陈皮 甘草(各四分) 黄芩 犀角(各八分) 天冬 
(二钱) 如喘加栝蒌(一钱) 
治肺痈。咳嗽喘急。 



<目录>卷四\咳嗽

<篇名>苦梗散

属性：桔梗 紫苏 桑枝 贝母 人参 甘草(各五钱) 天冬 赤苓(各一两) 麻黄(二钱五分) 
共研末。每服四钱。加姜引。 
治胎气壅滞。咳嗽喘急。 



<目录>卷四\咳嗽

<篇名>马兜铃散

属性：马兜铃 桔梗 人参 甘草 贝母(各五钱) 橘红 大腹皮 桑皮 紫苏(各二两) 五味子 
(二钱) 共研末。每服四钱。加姜三片。如不嗽而喘。当求别治。 



<目录>卷四

<篇名>霍乱

属性：吐泻频腹痛。服六和汤。次用丹溪安胎饮。 



<目录>卷四\霍乱

<篇名>丹溪安胎饮

属性：白术 当归 熟地(各二钱) 川芎 条芩(各八分) 人参(一钱) 紫苏 陈皮 甘草(各四 
分) 砂仁(三分) 姜枣引。 
治内伤饮食。外感风寒。用藿香正气散。若因食滞。用平胃散。如果系脾胃损伤。阳气虚寒 
。手足厥冷。必须温补。然后详审。毋使胎动。 



<目录>卷四

<篇名>不语

属性：重身九月而喑。不必服药。月足当复。盖少阴之脉贯肾络舌本。胞系了戾。故不能言。 



<目录>卷四

<篇名>泄泻

属性：此症以六君子汤为君。如因米饭伤。加谷芽。面食伤。加麦芽。肉食伤。加山楂。兼寒热作 
呕。肝木侮脾土。加柴胡。生姜。兼呕腹痛。手足逆冷。乃寒侮土。加姜桂。如不应。再 
服钱氏益黄散。若泻黄色。乃脾土之真色。加木香。姜。桂。若泻在五更清晨。饮食少思。乃 
脾肾虚弱。五更服四神丸。日闲服白术散。如不应。或愈而复作。饮食少思。用八味丸。补 
命门火。以生脾土。至如元气下陷。发热作渴。肢体倦怠。则用补中益气汤。 



<目录>卷四

<篇名>痢

属性：痢下黄水。乃土色。此脾气下陷。当升补中气。兼青黄色。乃木克土。泄肝补脾。黄兼白。 
此子令母虚。宜补脾胃。黄兼黑。此水侮土。必温补脾胃。黄兼赤色。当补母益子。宜补中益 
气。至于肠胃虚弱。风寒客之。须胃风汤。或胎不安。急补胃自安。凡安胎之药。临病制宜 
。不拘胶艾之类。 



<目录>卷四\痢

<篇名>归芍汤

属性：当归 白芍(各二钱) 黄芩(八分) 白术(三钱) 川芎(三钱) 泽泻(一钱五分) 水煎服。 
。勿用滑石。如症急必须用者。不拘此例。 



<目录>卷四

<篇名>疟疾

属性：妊娠患疟。多伤乎胎。宜早治。若系饮食停滞。宜用六君子汤。加桔梗。苍术。藿香。外邪 
多而饮食少。用藿香正气散。外邪少而饮食多。用人参养胃汤。劳伤元气。用补中益气汤。 
郁怒所伤。用小柴胡兼归脾汤。若木旺侮于土。久而不愈。用六君子汤。佐以安胎药。仍参 
三阳三阴而治之。 



<目录>卷四\疟疾

<篇名>单氏治胎前患疟方。

属性：半夏(七分) 草果 青皮(各五分) 乌梅(一个) 人参 黄芩(各一钱) 白术 当归(各二钱 
)紫苏 甘草(各四分) 藿香(五分) 姜引。 



<目录>卷四

<篇名>烦渴

属性：心脾二经。气行口舌。孕妇脏腑气虚。荣卫不理。阴阳隔绝。热乘于心脾。津液枯少。故令 
烦躁而口干也。若胃经实火。竹叶石膏汤。胃经虚热。人参黄 散。胃经气虚。补中益气汤 
。肺经虚热。紫苏饮。肝经火动。加味逍遥散。肾经火动。加味地黄丸。孕妇烦热。兼咽间作痛 
。用知母散。加山栀。 



<目录>卷四\烦渴

<篇名>知母散

属性：黄 赤茯苓 子芩(各七钱五分) 门冬 知母 甘草(各五钱) 共研末。每服四钱。竹沥 



<目录>卷四

<篇名>热病

属性：孕妇口干。不得卧。用丹溪安胎饮。加麦冬。甘葛。 
壅热。心神烦躁。口干渴。 



<目录>卷四\热病

<篇名>参芩犀角汤

属性：人参 知母 麦冬 栀子仁(各一钱) 甘草 条芩(各五分) 栝蒌根 犀角(各八分) 如夏 
令加竹沥(五匙) 姜汁(二匙) 冲服。 
热病呕吐不食。胸中烦躁。 



<目录>卷四\热病

<篇名>芦根汤

属性：芦根 葛根(各一钱五分) 人参 麦冬 知母(各一钱) 竹茹(一丸) 栀子(一钱) 葱白三 
斑出赤黑色。小便如血。气急欲绝。此胎落矣。 



<目录>卷四\热病

<篇名>青黛豆豉汤

属性：栀子 黄芩 升麻(各一钱) 青黛(七分) 淡豆豉(四十九粒) 生地(二钱) 杏仁(十粒) 
石膏(一钱五分) 葱白七寸。 
热病。骨节疼痛。不急治。则胎落。 



<目录>卷四\热病

<篇名>葛根汤

属性：葛根 石膏(各二钱) 升麻(三分) 前胡(八分) 青黛(八分) 如有痰。加竹沥。姜汁。 



<目录>卷四

<篇名>胎蒸

属性：面肿赤色。口苦咽干。日晡寒热。日渐羸瘦。胎气不见升动。用银柴胡。胡黄连。各一钱。 
煎服。治从气血虚。加味。 
治胎不转动。 



<目录>卷四\胎蒸

<篇名>芎归苏苓汤

属性：当归(二钱) 川芎 枳壳 茯苓 砂仁(各一钱) 苏叶(五分) 



<目录>卷四

<篇名>吐衄

属性：凡忧思惊怒。伤其脏腑。气升于上。血随而溢。心闷胸满。久而不已。至堕胎则不治矣。若 
系肝经怒火。先用小柴胡汤。加山栀。生地。次用前药。合四物汤。后用加味逍遥散。系肝 
经风热。用防风。子芩丸。系心经有热。用朱砂安神丸。系心气不足。用补心汤。系思虑伤 
心。用妙香散。系胃经有火。犀角地黄汤。系膏粱积热。加味清胃散。系郁结伤脾。用加味 
归脾汤。系肺经有火。黄芩清肺饮。系子气不摄血。补中益气汤。系肾经虚火。加味六味丸 



<目录>卷四\吐衄

<篇名>加味逍遥散

属性：当归 芍药(各二钱) 黄芩(八分) 白术 柴胡 甘草(各一钱) 薄荷 加山栀(各四分) 
丹皮(六分) 



<目录>卷四\吐衄

<篇名>防风子芩丸

属性：条芩(炒焦) 防风(等分) 为末。酒糊丸。米饮下。或温酒亦可。 



<目录>卷四\吐衄

<篇名>朱砂安神丸

属性：黄连(酒炒六分) 朱砂(五钱) 炙甘草(五分) 生地 当归(各三钱五分) 为末。糊丸。每 
服十五丸。 



<目录>卷四\吐衄

<篇名>补心汤

属性：人参 茯苓(各二钱) 甘草(一钱) 桂心(五分) 麦冬(二钱) 紫石英( ) 赤小豆(各一 
钱) 大枣(七枚) 



<目录>卷四\吐衄

<篇名>妙香散

属性：甘草(二钱) 远志 山药 茯苓 茯神 黄 (各一两) 人参 桔梗(各五钱五分) 辰砂( 
三钱) 麝香(二钱) 木香(二钱五分) 
为末。温酒下二钱。 



<目录>卷四\吐衄

<篇名>犀角地黄汤

属性：犀角(八分) 丹皮(一钱五分) 生地 白芍(各二钱) 



<目录>卷四\吐衄

<篇名>加味清胃散

属性：升麻(四分) 黄连(三分) 丹皮(五分) 生地 当归(各二钱) 



<目录>卷四\吐衄

<篇名>加味归脾汤

属性：人参 白术 茯神 黄 枣仁(各一钱五分) 炙甘草 木香(各五分) 当归 远志(各一 
钱) 龙眼肉(二钱五分) 加丹皮山栀(各一钱) 姜枣引。 



<目录>卷四\吐衄

<篇名>清肺饮

属性：五味 黄 (各二钱) 归身 麦冬 生地 人参(各一钱) 
治男妇诸血逆上。 



<目录>卷四\吐衄

<篇名>必胜散

属性：熟地 小蓟(并根用) 人参 蒲黄(炒) 川芎 当归(各五钱) 乌梅肉(五钱) 煎不拘时服 
治吐衄或破伤失血。蓦患口噤。项强。背直。类中风症。此皆由失血而然。 



<目录>卷四\吐衄

<篇名>单氏吐衄方

属性：人参 当归 白术(各二钱) 生地 条芩 天麻(各二钱) 陈皮 防风 荆芥(各四分) 麦 



<目录>卷四

<篇名>爽期

属性：妇人怀胎有七月八月而似欲生者。宜凉血安胎。有过一年二年数年而不生者。宜补血行气 
治月分未足。痛甚欲产。 



<目录>卷四\爽期

<篇名>知母丸

属性：(兼治难产子烦。) 
知母(为末) 蜜丸。温酒下。或米饮亦可。每服二十丸。日三服。 



<目录>卷四\爽期

<篇名>槐子丸

属性：槐子 蒲黄(等分) 为末。蜜丸。温酒下二十丸。以痛止为度。 



<目录>卷四\爽期

<篇名>又方

属性：梁上尘 灶突煤。同为末。空心温酒下。二三钱。 
(〔吴按〕灶突煤。即百草霜。烧草者佳。) 
治过期不产。 



<目录>卷四\爽期

<篇名>加味四物汤

属性：川芎 当归 熟地 白芍(各二钱) 香附(钱半) 桃仁 枳壳(各七分) 缩砂 紫苏(各一 
钱) 



<目录>卷五

<篇名>有孕妇家预知修合

属性：益母丸。催生丸散。鹿角灰。大料参归汤。生化汤。 



<目录>卷五

<篇名>临产须知

属性：痛阵未紧。交骨未开。虽胞水来。不可临盆。 若胞水来久。交骨犹未开。宜服大料参归汤 
。并补助气血饮食。 产户开。儿头未正。不可服催生丸散。 服催生药。不可用败血、耗 
气、香窜等剂。 儿下胞停。不可卧倒。宜频服生化汤。 胞下后。不可令寒气入腹。更紧 
防贼风入产户。 产毕。将烧红秤锤入醋瓶。以瓶嘴向产母鼻孔熏之。可免血晕。并解秽气 
。产后月内。宜戒怒气。勿受惊恐。勿劳神力。谨慎饮食。 



<目录>卷五

<篇名>论产后调护

属性：妇人病倍男子。以胎产之症偏多也。在胎前虽宜慎谨。然时日尚宽。苟非危急症。犹可渐渐挽 
回。且不至终身受累。若夫产后。少有不谨。或医治失宜。祸同反掌。即幸不至损命。目前 
受苦非小。终身得病恒多。故特列章首。普告产妇。并事产者郑重自持。庶几彼此不至后悔 



<目录>卷五

<篇名>论治血块

属性：产后血块。产科所当首重。毋视为轻症而忽之。盖因孕成余血。若产妇壮旺而产易。则儿下 
后。亦随而俱下。必不至久停作痛。多由产母送儿送胞劳倦之甚。或调护失宜。或腹欠温暖 
所致。若不加意调理。变症百出。论治此症。在古方偏用苏木。棱术。以迅攻之。在时俗多 
用生地。红花。以急行之。或用苏木。牛膝。以大破之。此三者重虚产妇。非徒无益。并致 
产后危急大症。无异操刀杀人。盖产后血块虽宜消。新血亦宜生。必须行中带补。化中有生 
者。方称善治。是则生化汤一方。能使块消而痛止。神清而气复。实新产之至宝也。即世用 
山楂、砂糖消块。姜椒、艾、酒定痛。亦能致淋、崩、昏、晕等症。皆非良剂。又如气胀用 
乌药。香附。以顺之。枳壳浓朴。以舒之。甚有用青皮。枳实。苏子。以下气定喘。芩。连 
。栀。柏。以退热除烦若夫血枯便实。反用承气汤下之而愈结。汗多小便涩短。反用五苓散 
通之而愈秘。此则更无足论。盖产后诸症。总以生化汤为君。其余不过随症加减。治产后者 
。慎毋执偏门。遵古方。予于此条下。分症立方。可考而用也。 



<目录>卷五

<篇名>产后血晕

属性：分娩后。眼见黑花。头眩昏晕。不知人事。谓之血晕。其因有三。一由劳倦甚而气竭神昏。 
二由血大脱而气绝晕厥。三由痰火乘虚泛上。而神气不清。此三者。皆魂不随神往来。而机 
运几息也。医者若偏信古方。认晕为恶血抢心。而轻用散血之剂。或偏认为痰火。而无补。 
专一消降之方。此误人之命者也。当急服大料生化汤。先行块定痛。如实系形色脱。或汗多 
而晕脱。皆急服生化汤一帖后。即加人参二三钱。如系劳倦甚而晕。及血崩气脱而晕。并连 
灌两帖后。加人参二三钱。断不可疑参为补。而缓用。如或真系痰火乘虚泛上而晕。可于生 
化汤内。加橘红四分。若虚甚亦加人参。如系肥人多痰。再加竹沥七分。生姜汁少许。以上 
三等晕症。并不可用破血等方。如块痛甚。将药煎送益母丸。或鹿角灰。或元胡散。或独 
产后形色脱晕。或汗多脱晕。 



<目录>卷五\产后血晕

<篇名>加参生化汤

属性：川芎 当归(各四钱) 姜炭 炙甘草(各四分) 桃仁(十粒) 人参(三钱) 荆芥(四分) 枣 
(一枚) 煎服。如脉脱形脱将绝之症。可加人参(三四钱) 频灌救。汗多亦然。若无汗不脱 
。只服大料生化汤。不必加参。如左手足脉脱。亦系危症。必须加参。如血块痛甚。加肉桂 
(七分) 渴加麦冬(一钱) 五味子(十粒) 汗多加麻黄根(一钱) 如块不痛。可参、 并用 
凡治产后诸危急症。必一日一夜。频服三四帖。方可扶危变吉。否则若照常则不及矣。 



<目录>卷五

<篇名>产后厥

属性：产时用力过多。劳倦伤脾。(经曰脾中脏也。) 脾乃中脏。不能注于四旁。(四旁心肝肺肾 
也。) 故逆厥而气上行。(经曰。厥气上行。满脉去形。) 经云。阳气衰于上则为寒厥。 
神气浮越。去身而将散。非大补不能回阳而复神。岂数钱芎归而能扶救将绝之气血耶。必用 
加参生化汤。倍人参。连服二三帖。则气血旺而神气生。厥自止矣。若服药反渴。另用多参 
。生脉散代茶。以助救脏燥。此经验之确论。毋得有议。如四肢逆冷。泄痢类伤寒阴症。又 
难用四逆汤。则用人参生化汤。加附子一片。以回阳止逆。又可行参归之功。下立二方。分 
新产后发厥。块痛未止。不用 术方。 



<目录>卷五\产后厥

<篇名>加参生化汤

属性：川芎 人参(各二钱) 当归(四钱) 炙草(五分) 姜炭(四分) 桃仁(十二粒) 枣(二枚) 
连服二帖。 
产后发厥。块痛已除方。 



<目录>卷五\产后厥

<篇名>滋荣益气复神汤

属性：人参 当归(各三钱) 黄 白术 麦冬 川芎(各一钱) 炙草 陈皮(各四分) 五味子( 
十粒) 熟地(二钱) 附子(五分) 如汗多加麻黄根。枣仁(各一钱) 大便不通。加肉苁蓉( 
大抵产后晕厥二症相类。皆由气血并竭。神将去而机运几息。仅有一丝之生意耳。若非重方 
急服。岂能挽回将绝之元神耶。但晕在临盆症急。虽甚于厥。然能频灌生 
化汤几帖。先补血分之亏。实时块化血旺。而神清晕止。产妇精神复矣。若夫汗多气促。形 
脱症见。则参、 必须加也。至厥在分娩之后。气血两竭。宜用倍参生化汤。并补气血之亏 
。止厥以复神。又非偏补血分之可愈也。要之晕有块痛。 、术未可遂加。厥无块痛。 、 
术、地黄并用无疑也。 



<目录>卷五

<篇名>产后血崩

属性：产后血大来。当审血之红紫。神形色之虚实。如血紫有块。乃当去之败血。止留反作痛。不 
可论崩。如鲜红之血大来。乃是惊伤心不能主血。怒伤肝不能藏血。劳伤脾不能统血归经耳 
。当以崩治。先宜频服生化汤几帖。则行中有补。血宁生旺矣。若形脱或多汗气促。宜服倍 
参生化汤以益气。斯阳生而阴长矣。此非棕灰等之可止者。再如产已半月外患崩。又宜升举 
大补汤治之。 
分娩后血崩。 



<目录>卷五\产后血崩

<篇名>生血止崩汤

属性：川芎(一钱) 当归(去尾四钱) 姜炭(四分) 炙甘草 荆芥 乌梅( 灰) 蒲黄(炒各五分) 
桃仁(十粒) 枣(二枚) 煎服。忌姜。椒。热物。并生冷。如鲜血大来。加白芷(五分) 
血竭形脱。并汗多气促。俱加人参(三四钱) 若无汗不脱不促。只服生化汤多几帖。则血自 
宁。世有言芎归但能活血不可治崩。此误人之论。 
块痛已除。血崩。 



<目录>卷五\产后血崩

<篇名>滋荣益气止崩汤

属性：黄 白术 人参 当归 生地 麦冬 川芎(各一钱) 陈皮 炙草 升麻 白芷 荆 
芥穗(各四分) 黄连(四分) 如汗多加麻黄根(一钱) 浮麦(一撮)大便不通加肉苁蓉(一钱) 
禁用大黄。如有气磨木香(一钱) 痰加贝母(六分) 竹沥。姜汁。寒嗽加杏仁。桔梗。知 
母(各一钱) 惊悸加枣仁。柏子仁(各一钱) 伤面食加麦芽(一钱) 伤米食加神曲(一钱) 
伤肉食加山楂。砂仁。(各八分) 身热不可用芩。连。黄柏。伤食及怒气。均不可专用耗散 
无补之方。宜上方加减。药引俱用枣。煎服。 



<目录>卷五

<篇名>产后短气似喘

属性：凡产血脱劳倦之甚。气无倚恃而呼吸止息。违其常度。世有妄论痰火。反用散气化痰之方。 
误人夭折多矣。夫肺受脾禀。运气生脉。通水道。顺呼吸。清肃上下。调和荣卫。而为平人之常 
候也。值产血气脱。呼吸短。言语不相接续。似喘危症。当大补气血为主。如有块痛。不可 
加术。若无块痛。可用生化汤。加熟地(二钱) 附子(一片) 去桃仁。如足冷加熟附子( 
一钱) 黄 。白术(各一钱五分) 陈皮(四分) 
分娩后即患气短。有块痛。 



<目录>卷五\产后短气似喘

<篇名>加参生化汤

属性：川芎(二钱) 当归(四钱) 炙甘草(五分) 姜炭(四分) 桃仁(十粒) 人参(一钱) 枣(二 
枚) 服二三帖后。加减。 
产后气短促。无块痛。 



<目录>卷五\产后短气似喘

<篇名>续气养荣汤

属性：黄 白术 川芎(各一钱) 当归(四钱) 人参(三钱) 陈皮 炙甘草 姜炭(各四分) 熟 
地(二钱) 如足冷加熟附子(五分) 



<目录>卷六

<篇名>产后妄言妄见

属性：产后妄言妄见。由气血两虚。而神魂无根据也。夫心藏神主血。而言乃心之声也。心有血而神 
存则言不妄发。又肝藏血。而目乃肝之窍也。目得血而司视。则瞳 而视正。若夫产后血气 
暴竭。则心神失守。故言语无伦。肝魂无根据。则瞳 无见。况心为一身之主。目乃百脉之形 
。虚症见于心目。则十二官失其职可知矣。是以视听言动。皆有虚妄。专治法当论块痛有无 
。症候缓急。若块痛未除。连服生化汤二三帖。化块定痛。继服加参生化汤。或补中益气汤 
。加以安神定志之药调治之。若产日久。形气血气俱虚。即当大补为主。使生养气血。宁神 
定志。服至药力充足。其症可愈。病家毋求速效。医者毋论邪祟。若喷以法水。惊以法尺。 
多致不救。屡治此症。服药至十余帖方见效。朱丹溪云。病虚有似邪祟是也。又云。欲泄其 
邪。先补其虚。调其气。次论诸疾。此古人治产后虚症。及年老虚喘。弱人妄言妄见症之用 
产后块痛未除。患妄言妄见。 



<目录>卷六\产后妄言妄见

<篇名>宁神生化汤

属性：川芎 茯神 柏子仁(各一钱) 当归(三钱) 姜炭 炙草(各四分) 桃仁(十二粒) 人参( 
二钱) 益智(炒八分) 陈皮(三分) 枣(二枚) 
产后块痛已止。患妄言妄见。 



<目录>卷六\产后妄言妄见

<篇名>滋荣养气复神汤

属性：黄 白术 人参 麦冬 川芎 枣仁 茯神 柏子仁 益智(炒) 当归 熟地(各二钱) 
炙草 陈皮(三分) 莲子(八粒) 五味子(七粒) 元眼肉(八个) 枣(二个) 
大凡产后患崩血脱。短气似喘气脱。妄言妄见神脱。三症虽有血阴气阳之分。其精散神去无 
异。比前晕症。治可少缓。然亦危症也。若非浓药妥方频服。失之者多矣。若医者误论气实 
痰火。皆误人也。如新产有血块痛三症。并用加参生化汤。此行中有补斯免滞血虚晕之失也 
。其块痛既止。宜用升举大补药。少佐黄连清火。以治崩脱。摄气归源也。宜用滋荣益气复 
神汤。少佐痰药。以清心火。宁君主之官也。每见人妄论气脱妄言之症。误用气实痰火方药 
。屡夭人命。故重复录告。倘执论痰气而致病愈重者。或能试以补剂。救之犹可活也。毋害 
(〔吴按〕治病先分虚实。尤以脉为凭。经云。血脱有生血之机。尤须补气。而气脱亦应加 
入补血药。所谓阴阳互相为根。不可偏重也。) 



<目录>卷六

<篇名>产后伤食

属性：凡产形体劳倦。脾胃俱伤。是以新产之后。禁膏粱远浓味。食粥茹蔬。乃切务也。不善调治 
之家。唯虑产妇之虚。以多食为有益。以浓味为补本。产妇不思而强与。致餍食则有伤。胃 
虽纳受。脾难转输。食停痞塞。酸嗳恶食。治宜保元为主。温补气血。健脾助胃。审伤何物 
。佐以消导。使脾气腹而转输。散积则滞物行而胃始思食。夫饮食 脾虚之滋味。在产后未 
尝不藉此为补助。但劳倦伤食。不胜甘饫。薄味渐进。运化易速。乃事产者不知此意。业已 
受伤。须知服生化汤。佐神曲。麦芽。以消面食。山楂。砂仁。以消肉食。吴茱萸。肉桂。 
以消冷物。如此则补消并济。无有不安。屡见治产者不重产虚人弱。唯知速消伤物。反损其 
气。益增满闷。一帖不效。又加峻药。一医无功。又更一医。先后方类。轻症加重。致使少 
食之人反虚。而绝不思食者。十常八九。病家自归数命。医家以为尽技。惜哉。 
产后块痛未消。服下方以消食。 



<目录>卷六\产后伤食

<篇名>加味生化汤

属性：川芎(二钱) 当归(五钱) 姜炭(五分) 炙甘草(五分) 桃仁(十粒) 伤面饭。加神曲。麦 
芽。(炒用各一钱) 伤肉食。加山楂。砂仁(各五分) 伤寒冷物作痛。加吴茱萸。肉桂( 
五分) 如虚甚。加人参(一二钱) 
块痛已止。服下方以消食。 



<目录>卷六\产后伤食

<篇名>健脾消食生化汤

属性：川芎 神曲(各一钱) 当归 人参(各二钱) 炙草 麦芽(各五分) 白术(一钱五分) 伤肉 
食加山楂。砂仁。 
伤寒冷物。加吴茱萸。肉桂。如停寒物日久。脾胃虚弱。恐药不能运用。可用炒神曲研末。 
乘热以绸帕包。揉按胸腹间。冷则熨斗熨之。 
伤食误服消导药。致绝粥几日。并杂症误服消耗。以致绝食者。俱用长生活命丹可救。如系 
服寒药伤者。加姜(三大片) (长生活命丹具秘要。) 



<目录>卷六

<篇名>产后忿怒

属性：凡产后因忿怒气逆。胸膈不舒。血块又痛。宜用生化汤去桃仁。临服时磨木香(二分) 入药 
服之。则血块自化。怒气自散。并治而不悖也。若轻产重气。偏用香附。乌药。枳壳。香。 
砂。之类。以散气行块。则元气反损而满闷益增。非善治产者也。又如怒后即食。胃弱停闷 
。当审所伤何物。于对症之药。加一二味于生化汤中。无有不治。慎毋用克削消积丸。泻气 
之方。以散气化食。否则虚弱产妇。重伤元气。害不可胜言者矣。 



<目录>卷六\产后忿怒

<篇名>木香生化汤

属性：川芎(二钱) 当归(六钱) 姜炭(四分) 木香(临服磨二分) 陈皮(二分) 
产后无块痛。受气伤食。服下方。 



<目录>卷六\产后忿怒

<篇名>健脾化食散气汤

属性：白术(二钱) 当归(三钱) 川芎(一钱) 姜炭 炙草(各四分) 人参(二钱) 陈皮(三分) 
如伤肉食。加山楂。砂仁。伤饭食。加神曲。伤面食加麦芽。伤寒冷物。胁下作痛加肉桂。 
愈消则愈增满闷。必攻补并行。方可化滞进食。但时医所见。只知消 
耗。而疑人参为补。而不敢用。误人多矣。故屡治误服散气消导药。致使少食思食之人。反 
绝食。日久者。皆用长生活命丹而活者甚多。 
产后忿怒气逆。及产后停食二症。善治者。重产而轻怒。治以补气血为主。佐以顺气调气。 
则怒郁散而元不损。非徒恃用消导。则停滞行而胃思谷。此治产后忿怒伤食之良法也。若专 
一理气消食。非惟气胀不散。停食不消。则正气尤减。食甚至绝谷不救。 



<目录>卷六

<篇名>产后类疟

属性：产后寒热往来。每日应期而发。其症类疟。切不可用疟疾方药治之。夫气血虚。而寒热更作 
。元气弱而外邪或侵。虽寒来股栗。汤火不能温。热如燔炙。水冰不能寒。或昼轻夜重。或 
日晡寒热。虽所见症与疟同。其治法必当滋荣益气。以退寒热。有汗急当止汗。只头有汗。 
不及于足。此乃孤阳绝阴之症。须当加当归地黄之剂。如阳明恶寒。头痛。无汗。宜于生化 
汤加羌活。防风。莲须。葱白。以散之。慎不可作疟治。而用柴胡清肺饮等方。至常山、草 
果等药。更害人不可用。 
产后寒热有汗。每午后应期而发。类疟。 



<目录>卷六\产后类疟

<篇名>滋荣益气扶正汤

属性：人参 熟地(各二钱) 黄 白术 川芎 麦冬 麻黄根(各一钱) 当归(三钱) 陈皮(四 
分) 炙甘草(五分) 日间煎服。夜间兼服六味地黄丸。清汤下。 
(〔吴按〕麻黄根虽散中有收。又能止汗。究系猛药。不宜重用。以他药代之便妥。) 
产后寒热往来。头痛无汗。类疟。 



<目录>卷六\产后类疟

<篇名>加减养胃汤

属性：冬白术 甘草 藿香(各四分) 白茯苓 川芎 陈皮(各一钱) 半夏(八分) 当归(三钱) 
人参(一钱五分) 姜(一片) 如有痰加竹沥。姜汁。半夏曲。如质弱兼服河车丸。若久疟无 
汗不愈。兼服参术膏。 



<目录>卷六

<篇名>产后类伤寒二阳症

属性：产后七日内。发热。头痛。恶寒。毋专论为伤寒太阳症。发热头疼。胁痛。毋专论为伤寒少 
阳症。二者皆由气血两虚。阴阳不和而类外感。治者慎勿轻产后。执偏门。而用麻黄汤以治 
类太阳症。又勿用柴胡汤以治类少阳症。且产妇血脱之后。而重发汗。则虚虚之祸。有不可 
胜言者。昔仲景云。亡血家不可发汗。丹溪云。产后切不可发表。二先生非谓产妇真无伤寒 
之病也。非谓麻黄。柴胡。方之不对症也。诚恐后学业偏门而轻产后。执成方以发表耳。虽 
明知产后真感风寒。其生化汤内芎姜亦能散之。又内经云。西北之气散而发之。东南之 
气收而温之。所谓病同而治异也。其经意谓东南人柔弱。而西北之人强盛，患病有异也。惟 
产后虚劳。治法不分南北。概用甘温以大补。少佐散剂。虽有他症。以末治之。又不可拘执 
以误人。 
(〔吴按〕经云二阳之病发心脾。乃指内伤。亦有发热恶寒。不可混入外感。况产后耶学人当 
细心讲究。) 



<目录>卷六\产后发热头疼

<篇名>加味生化汤

属性：川芎(一钱五分) 当归(三钱) 甘草 姜炭 羌活 防风(各四分) 桃仁(十粒) 服二帖。 
如无块痛。去桃仁。若二帖后。头疼。身热不除。加白芷(八分) 细辛(二分) 若发热不止 
。头疼如破。加莲须。葱头(五个) 若虚甚加人参(二三钱) 



<目录>卷六

<篇名>产后类伤寒阳明及三阴症。

属性：产后潮热。有汗。大便不通。毋专论为伤寒阳明症。口燥咽干而渴。毋专论为伤寒少阴症。 
腹满。咽干。大便实。毋专论为伤寒太阴症。又汗出。谵语。便闭。毋专论为胃中燥屎宜下 
。此数症多由劳倦伤脾。运化稽迟。气血枯竭。肠腑燥涸。乃虚症类实。当补之症。治者毋 
执偏门。轻产后妄议三承气汤。以治类三阴症。间有少壮产妇。患此症而误下。幸而无妨。 
若虚弱产妇。亦复误下。多致不救者。或因气血虚胀。误下反结。又有血少数日。大便不通 
。误服攻下。而泄不止者。危哉。 
(〔吴按〕六经病症当查究伤寒论。则表里分明。所以学人博览群书。一以贯之。) 



<目录>卷六\产后类三阴伤寒症

<篇名>养正通幽汤

属性：人参(二钱五分) 当归(六钱) 炙草(五分) 桃仁(十五粒) 苁蓉(酒洗去甲) 麻仁(炒各 
一钱) 陈皮(四分) 
如汗多便实。加黄 。麻黄根。人参。(各一钱) 口燥渴。加麦冬。人参(各一钱) 腹满。 
嗌干。便实。加麦冬(一钱) 枳壳(六分) 人参(二钱) 汗出。谵语。便实。乃气血并竭。 
精神失守。宜养荣安神。加茯苓。枣仁。远志(各一钱) 人参。白术。(各二钱) 黄 。柏 
子仁。(各一钱) 以上大便燥结症。非用芎、归、人参至数斤。难见全效。 
大抵产后。虚中伤寒。口伤寒物。外症虽见。头痛。发热。或胁痛。腰疼。是外感。宜汗。 
犹宜重产。亡血。禁汗。仲景伤寒论。亡血家禁汗。禁下。岂产后而可汗下乎。惟宜生化汤 
量为加减。调理方谓无失。又如大便秘结。犹当重产亡血。禁下。长沙论伤寒之不可汗。不 
可下者。非谓不当汗不当下。无奈脱血后。万万不敢耳。 



<目录>卷六\产后大便不通。

<篇名>润肠粥

属性：苏子(一合去壳) 新米(二合) 煮粥食。润肠即通。 



<目录>卷七

<篇名>产后类中风

属性：产后血气暴虚。百骸少血濡养。率尔口噤牙紧。手足筋脉挛搐。症类中风。类痉痫。脉虽虚 
大。虚火泛上。有痰皆当以末治之。毋执偏门而用治风消痰之方。以重虚产妇。治法先当服 
生化汤。以生旺新血。如见危症。三帖后。加参益气。以救血脱也。如有痰有火。少佐橘红、 
炒黄芩之剂。竹沥、姜汁亦可。切忌黄连、黄柏并用。 
产后血少。口噤项强筋搐。类中风。 



<目录>卷七\产后类中风

<篇名>滋荣活络汤

属性：川芎(一钱五分) 当归(三钱) 熟地 人参(各二钱) 甘草 陈皮 羌活(各四分) 黄 
茯神 天麻 麦冬(各一钱) 荆芥 防风(各四分) 黄连(姜汁炒八分) 有痰加半夏曲。竹 
沥。姜汁。渴加麦冬。葛根。 
产后中风。恍惚语涩。四肢不利。 



<目录>卷七\产后类中风

<篇名>天麻丸

属性：天麻 防风(各五钱) 茯神 枣仁 人参 远志 山药 柏子仁 门冬(各一钱) 川芎 羌 
活(各七钱) 细辛(四钱) 南星曲 半夏曲 石菖蒲(各八钱) 当归(二两) 共为末。蜜丸 
。朱砂为衣。清汤每服六七十丸。 



<目录>卷七

<篇名>产后汗

属性：凡分娩时汗出。由劳伤脾。惊伤心。恐伤肝也。内经云。摇体劳苦。汗出于脾。惊而夺精。 
汗出于心。有所恐惧。汗出于肝。产妇多兼此三者而汗出。不须即加敛汗之剂。能宁神而汗 
自止。若血块作痛。 术未可遽加。宜服生化汤二三帖。以消痛。随服加参生化汤。以止虚 
汗。若分娩后倦甚。 然汗出。形色又脱。此亡阳脱汗也。又当纵权速灌加参生化汤。倍 
用人参。以救危急。毋拘块痛。夫汗乃心之液。荣于内为血。发于外为汗。值产妇亡血之后 
。又多汗。由劳惊恐惧所伤。神虚而不能镇守其液也。治当健脾而敛水液之精归脾。益荣卫 
以嘘血归源。灌溉四肢。不使其妄行而为外汗。在杂症虽有自汗盗汗之分。其当归六黄汤不 
可 
不至腰足。乃危恶之症。必难疗。 



<目录>卷七\产后虚汗不止

<篇名>麻黄根汤

属性：人参 当归(各二钱) 黄 (一钱五分) 白术 麻黄根 牡蛎(各一钱) 桂枝 炙甘草(各 
五分) 浮小麦(一撮) 
如虚脱汗多。手足冷。加熟附子(一片) 姜枣(四分) 渴加麦冬。五味子(各六分) 肥白人产 
后多汗。加竹沥。姜汁以清痰火。若恶风寒。加防风(五分) 血块不痛。加熟地(三钱) 暮 
服八味丸。(六味加五味子炙黄 。) 
凡产后汗不止。由产亡阴血。而阳气偏盛故也。内经云。阳加于阴则发汗。因而遇风。变为 
螈者有之矣。其治尤难。是以产后多汗之家。更宜谨避风寒也。 



<目录>卷七

<篇名>产后盗汗

属性：产后睡梦中汗多。醒来即止。犹盗瞰人睡而出盗。谓之盗汗。此非自汗之比。在杂症论云。 
自汗阳亏。盗汗阴亏。然当归六黄汤。又非产后盗汗方也。治当兼血分药品调理之。乃称善 



<目录>卷七\产后盗汗

<篇名>止汗散

属性：人参(二钱) 当归(三钱) 熟地(一钱五分) 麻黄根 黄连(酒炒各五分) 浮小麦(一大撮) 
牡蛎( 研五分) 小麦面(炒黄研) 



<目录>卷七

<篇名>产后口渴或兼小便不利

属性：凡产后口燥咽干而渴。或兼小便不利。由产时失血。或汗多所致。是无水也。夫水谷入胃。 
脾肺散精。清气为津液。其气通心。受火色变为血。下行膀胱为小便。值产亡血而又汗多。 
且劳倦伤脾。不能为胃行其津液。生化之气不运。渗泄之令不行。是以上无津液。而有嗌干 
燥渴之症。下气不升。而有胃肾闭关之候。治法必当助脾益肺。升举气血。则气化流行。阳升 
阴降。水入经而为血为液。谷入胃而气长脉行。自然津液充而便利调矣。若认咽干口燥为火 
。而用芩、连、栀、柏以降之。认小便闭涩为水滞。而用五苓散以通之。皆非也。必因其劳 
损而温之益之。因其渴燥而濡之行之。量度病情。而施治无失也。 



<目录>卷七\产后口渴或兼小便不利

<篇名>生津止渴益水散

属性：人参 麦冬 生地 当归(各三钱) 五味(十粒) 黄 (一钱五分) 茯苓(八分) 甘草 升 
麻(各四分) 葛根(一钱) 汗多加浮麦。麻黄根。枣仁(各一钱) 如渴甚加生脉散代茶。不 



<目录>卷七

<篇名>产后遗尿

属性：凡产后遗尿。由气血大虚。不能约束。宜用八珍汤。加升麻。柴胡。甚者加熟附子(一片) 
(〔吴按〕曾有接生者以手入内。探扶小儿。损伤尿胞。以致终身渗漏。可不慎哉。) 
又有生理不顺。误损尿胞膀胱者。用参、 为君。归、芎为臣。桃仁、茯苓陈皮为佐。以猪 
羊尿胞煎汤煎药。须百服渐安。 



<目录>卷七\产后遗尿

<篇名>薛氏补脬饮

属性：黄丝绢(一尺碎剪) 白牡丹根皮(为末) 白芨末(各一钱) 水煎。至绢烂如饴。服之静卧。 
不可作声。如作声则不效。 



<目录>卷七

<篇名>产后类痉

属性：产后汗出多而变痉症。口噤不开。背强而直。身反。气息如绝。宜速服下方。 



<目录>卷七\产后类痉

<篇名>加减生化汤

属性：川芎 麻黄根(各一钱) 当归(四钱) 桂枝 防风 甘草 羌活(各五分) 人参(二钱) 附 
子(一片) 羚羊角 天麻(各八分) 
产后中风。无汗类痉。 



<目录>卷七\产后类痉

<篇名>芎归活风汤

属性：川芎 当归(各三钱) 防风 羌活(各五分) 枣仁(一钱) 



<目录>卷七

<篇名>产后泄泻

属性：产后泄泻非杂症。有食泄。洞泄。濡泄。湿泄。各如注下之论。大率属气虚。食积。与湿也 
。气虚宜补。食积宜消。湿则宜燥。然恶露未净。遽难骤补。骤消。骤燥。当先服生化汤二 
三帖。以化旧生新。内加茯苓以利水道。俟血化生。然后补气。消食。燥湿。以分水道。始 
无涩滞虚虚之失。若产经旬日外。方论杂症。犹量人虚实而施治也。如痛下清水。腹鸣米饮 
不化者。以寒泄治。如粪黄色。赤色。肛门作痛。以热泄治。有因饮食过多。伤脾成泻。噫 
气臭如败卵者。以食积泄治。又有脾气久虚少食。食下肠鸣腹急。尽下所食之物方宽快者。 
以虚寒泄治。治法寒则温之。热则清之。脾伤食积。分利健脾。兼消补虚。方谓善于调治。 
产后虚泄。眼昏不识人。弱甚形脱。必用下方。 



<目录>卷七\产后泄泻

<篇名>丹溪回生方

属性：(即附子理中汤。) 
白术 茯苓(各二钱) 人参(三钱) 附子(一钱) 
产后血块未消。患泻。 



<目录>卷七\产后泄泻

<篇名>健脾利水生化汤

属性：川芎 茯苓(各二钱) 当归(四钱) 姜炭 炙甘草(各五分) 桃仁(十粒) 莲子(八粒) 
产后血块已消。患泻。 



<目录>卷七\产后泄泻

<篇名>加减生化汤

属性：川芎(一钱) 当归 白术(各二钱) 姜炭 炙甘草(各四分) 茯苓(一钱五分) 人参(三钱) 
肉果(一个制) 陈皮(五分) 泽泻(八分) 如寒泄痛加砂仁(二钱) 热泄加黄连(炒一钱) 
泻水腹痛。米饮不化。加砂仁。山楂。麦芽。(各二钱) 泻有嗳酸臭气谕狻；汲喟琢『笾馗雇础Ｇ凹 匾 畏 ４思 辉偃搿Ｋ 欧揭恢 摹Ｗ炔垢 
焉。 
产痢无后重。但日久不止。宜六君子汤。加木香。肉果。 
产后赤白痢脐下痛。宜用当归。浓朴。黄连。肉果。甘草。桃仁。川芎。煎服。 
产后痢久色白。属血气。宜四物汤。加荆芥。人参。(痢久而形色羸白。故属血虚。) 
产后痢。形体羸困。心腹绞痛。宜用薤白。石榴皮。当归。黄连。地榆。煎服。如腹痛不止 
。用温汤布蘸暖腹则缓。 
噤口痢。 



<目录>卷七\产后泄泻

<篇名>香莲丸

属性：黄连(为末) 莲肉(研粉) 各半和匀。或酒丸。或酒调送。每服四钱。 
(〔吴按〕古香连丸。乃黄连木香。与此不同。) 



<目录>卷七

<篇名>附产后积滞

属性：产后滞下积滞。虽腹痛至极。不可用大黄等药下之。致伤胃气。遂不可救。宜服下方。 



<目录>卷七\附产后积滞

<篇名>补血消滞汤

属性：人参 芍药 当归(各二钱) 红曲(一钱) 升麻(四分) 益母草(二钱) 加炙甘草(一钱) 
滑石(二三钱) 足矣。若恶露未净兼用乳香。没药。(各二钱五分) 砂仁末(一钱) 血虚 
加阿胶。(蛤粉炒二钱)久之自愈。 



<目录>卷八

<篇名>产后霍乱

属性：产后霍乱。由劳伤气血。脏腑虚损。不能运化食物。乃感风冷所致。凡阴阳升降不顺。清浊 
乱于肠胃。冷热不调。正邪相搏。上吐下泻。名曰霍乱。 
产后块痛未除患霍乱。 
(〔吴按〕此病多发于夏秋之间。若吐泻一齐俱作为真霍乱。必用附子理中汤。或转筋加木 
瓜。缓治则无救。) 



<目录>卷八\产后霍乱

<篇名>生化六和汤

属性：川芎(二钱) 当归(四钱) 干姜 甘草 陈皮 藿香(各四分) 砂仁(六分) 茯苓(一钱) 
姜(三片) 煎服。 
产后霍乱吐泻。手足逆冷。无块痛。 



<目录>卷八\产后霍乱

<篇名>附子散

属性：白术 人参(各一钱) 当归(二钱) 陈皮 炮姜 丁香 甘草(各四分) 附子(五分) 为末 
。粥饮调。每服二钱。 
产后霍乱。吐泻不止。无块痛。 



<目录>卷八\产后霍乱

<篇名>温中汤

属性：人参 白术 当归 浓朴(各二钱) 干姜(八分) 茯苓(三钱) 草豆蔻(一钱) 姜(三片) 



<目录>卷八

<篇名>产后呕逆不食

属性：人之胃腑为水谷之海。水谷化精。以为气血。荣润脏腑。产后劳伤脏腑。寒邪易乘于肠胃。 
则气逆呕吐。而不下食也。又有瘀血未净而呕者。亦有痰气入胃。胃口不清而呕作。医者能 
随症调治。斯无失矣。 
产后呕逆不食。 



<目录>卷八\产后呕逆不食

<篇名>加减生化汤

属性：川芎(一钱五分) 当归(三钱) 炮姜 炙草(各五分) 砂仁(五分) 淡竹叶(七片) 姜汁( 
二匙) 
产后七日外。患呕逆不食。 



<目录>卷八\产后呕逆不食

<篇名>温胃丁香散

属性：当归 白术(各二钱) 炙姜 丁香 陈皮 炙草(各四分) 人参(一钱) 前胡 藿香(各四 
分) 姜(三片) 煎服。 
产后咳逆。呕吐。心忡。目眩。 



<目录>卷八\产后呕逆不食

<篇名>石莲散

属性：石莲子(去谷一两五钱) 茯苓(一两) 丁香(五钱) 为末。米饮下二钱。 



<目录>卷八

<篇名>产后口渴

属性：产妇虚弱。口渴气 



<目录>卷八\产后口渴

<篇名>生津益液汤

属性：人参 麦冬 茯苓(各二钱) 大枣(二枚) 小麦 竹叶(各六分) 栝蒌根 甘草(各一钱) 



<目录>卷八

<篇名>产后水肿

属性：产后水气。手足浮肿。皮肤闲光荧色。乃脾虚不能制水。肾虚不能行水故也。治必大补气血 
为主。佐以苍术。白术。茯苓。补脾。如壅满用半夏。陈皮。香附。监之。虚加人参。木通 
。有热加麦冬。黄芩。以清肺金。 
(〔吴按〕按之窝而不起者气也。按之无窝。随手起者水也。以此分别。乃要诀耳。) 
产后七日外水肿。 



<目录>卷八\产后水肿

<篇名>健脾利水补中益气汤

属性：人参(二钱) 白术(三钱) 茯苓 白芍(各一钱) 陈皮(五分) 木瓜(八分) 紫苏 木通 
大腹皮 苍术 浓朴(各四分) 如大便不通。加郁李仁。麻仁。(各一钱) 寒邪湿热气伤表 
无汗。肿。宜补气血方中。加姜皮。半夏。紫苏。以表汗。 产后风湿。客伤脾经。气血凝 
滞。以致面目虚浮。四肢肿胀气喘。宜服五皮饮。 



<目录>卷八

<篇名>产后怔忡惊悸

属性：此由产中忧惊劳倦。去血过多。则心中躁动不宁。谓之怔忡。若惕惕然而惊。中心怯怯。如 
人将捕之之状。谓之惊悸。治此二症。惟调和脾胃。补养心血。使志定气宁。气舒心安而病 
愈矣。然在分娩后。血块未消。宜服生化汤。且大补以行血块。血旺则怔定惊平。不必加定 
志安神之药。如块痛消止后。患此症。宜服下方。 



<目录>卷八\产后怔忡惊悸

<篇名>加减养荣汤

属性：川芎 当归(各二钱) 茯神 枣仁 人参 麦冬 远志肉 黄 白术(各一钱) 元眼肉( 
八个) 陈皮 炙草(各四分) 如虚烦。加竹茹(一团) 痰加竹沥。姜汁。 
产后心血不宁。惊悸不安。 



<目录>卷八\产后怔忡惊悸

<篇名>养心汤

属性：黄 麦冬 枣仁 柏子仁(各一钱) 茯神 川芎 远志肉(各八分) 当归(二钱) 五味( 
十粒) 人参(一钱五分) 炙草(四分) 姜(二片) 煎服。兼服安神丸。 



<目录>卷八\产后怔忡惊悸

<篇名>安神丸

属性：黄连(酒炒) 生地 归身(各三钱) 炙草(五分) 为末。蒸饼糊丸。如绿豆大。朱砂(二钱) 
为衣。每服四十丸。 



<目录>卷八

<篇名>产后骨蒸

属性：产后骨蒸。先用清骨散作汤药服。后以保真丸作汤药服。 



<目录>卷八\产后骨蒸

<篇名>清骨散

属性：柴胡 前胡 黄连 乌梅(去核各二钱) 猪脊髓(一条) 猪苦胆(一个) 韭菜白(十根各寸 
上药四味为末。将髓胆韭同捣成泥。入童便一盏。熬稀糊入药末。捣为丸。如绿豆大。名清 
骨丸。每服三四十丸。清汤下。如上膈热多食后服。凡男女骨蒸。俱可服。惟上症须作汤药服 
。效更速耳。 



<目录>卷八\产后骨蒸

<篇名>保真丸

属性：黄 川芎 地骨皮(各六分) 人参 白术 当归 天冬 麦冬 白芍 枸杞 知母 生地 
(各二钱) 茯苓 黄柏(炒各八分) 甘草(五分) 五味(十粒) 此丸方。上症加枣(三个)作 
煎药服。 
骨蒸劳热。服清骨散作汤药。不应。再服下方。 



<目录>卷八\产后骨蒸

<篇名>加味大造丸

属性：人参 当归 山药 枸杞(各一两) 麦冬 石斛(酒蒸各八钱) 银柴胡(六分) 生地(二两) 
胡黄连(五钱) 黄柏(酒炒七钱) 另将门冬。地黄。先捣如泥。加紫河车(一具) 如系蒸 
熟者亦另捣。然后入诸药末。和匀。捣匀为丸。若焙干河车则为末入药。捣匀蜜丸。 



<目录>卷八

<篇名>产后心痛

属性：产后心痛。即胃脘疼。以胃脘在心之下。因伤寒气及冷物而作痛。且气近于心。故俗呼为心 
痛。殊不知心为君主之官。主血行气。统驭脏腑。血气盛则泰然安。血不足则怔忡。惊悸。 
而不安。心岂可痛乎。若真心痛。手足青黑色。旦发夕死。夕发旦死。昔已论之详矣。治法 
当散胃中之寒气。消胃中之冷物。必用生化汤为主。而以散寒消食佐之。无有不安。若绵绵 
而痛。可按而止。又无块痛在腹。则当论虚而加补也。其产后心痛腹痛二症。因寒食与气上 
攻于心则心痛。下攻于腹则腹痛。二症治法。大约相同。均当用生化汤加肉桂。吴茱萸等热 
药。以温散之可也。 
(〔吴按〕心者君主之官。痛则无救。凡俗名心痛。皆胃脘气痛也。妇女最多。甚至呕逆 
发厥。用胡索。五灵脂。丹参。当归。名加味拈痛散。屡效。) 



<目录>卷八\产后心痛

<篇名>加减生化汤

属性：川芎(一钱) 当归(三钱) 炙姜(五分) 肉桂 吴茱萸 砂仁(各八分) 如伤食作痛。可照 
上伤食症条加减。下腹痛亦仿此。 



<目录>卷八

<篇名>产后腹痛

属性：凡产后腹痛。先问血块有无。若无块痛。因遇风冷。乘虚入腹作痛。宜服加味生化汤。若有 
血块痛。只服生化汤调元胡索末(一钱) 块痛消止。产后遇风寒。乘虚入腹作痛。 



<目录>卷八\产后腹痛

<篇名>加味生化汤

属性：川芎(二钱) 当归(四钱) 炙甘草 炙姜(各四分) 桂枝(七分痛止减去) 防风(七分) 吴 
茱萸(六分) 白豆蔻(五分) 如服之块未消。再煎一服。送失笑散(一钱) 



<目录>卷八

<篇名>产后小腹痛

属性：产后虚中感寒饮冷。寒气下攻。则小腹作痛。又有血块作痛者。亦有产后血虚。脐下痛者。 
并宜加减生化汤治之。 



<目录>卷八\产后小腹痛

<篇名>加减生化汤

属性：川芎(二钱) 当归(三钱) 干姜 甘草(各四分) 桃仁(十粒) 有血块痛。本汤送元胡索散 
(一钱) 亦治寒气痛。无血块痛。但小腹痛。又可按而少止者。属血虚。上方加熟地(三钱) 
延胡索 肉桂(各一钱) 为末。 



<目录>卷八

<篇名>产后指节头痛

属性：凡产后虚劳。指节疼头痛。汗不止。 



<目录>卷八\产后指节头痛

<篇名>猪肾参汤

属性：人参 黄 (各二钱) 生姜(一钱) 淡豉(一钱) 韭白(一钱) 当归(三钱) 用猪肾(二个) 
先将肾煮熟。取汁二碗。煎药八分盏。温服。 



<目录>卷八

<篇名>产后遍身痛

属性：由产后百节开张。血脉流散。气弱则经络间血多阻滞。累日不散。故筋骨急引。诸节不利。 
至腰背不能转侧。手足不能动履。或身热。头痛。若误作伤寒发表使汗出。则筋脉动惕。手 
足厥冷。变症百出矣。 



<目录>卷八\产后遍身痛

<篇名>通痛散

属性：当归(三钱) 甘草(三分) 黄 白术 牛膝 独活 肉桂(各八分) 韭白(五根) 姜(三 



<目录>卷八

<篇名>产后腰痛

属性：凡妇人肾位系胞。腰为肾府。至产劳伤肾气。损动胞络。或虚未平复。而风寒乘之。二者皆 
产后感风寒。腰痛不可转侧。 



<目录>卷八\产后腰痛

<篇名>养荣壮肾汤

属性：当归(二钱) 独活 桂心 川芎 杜仲 川断(各八分) 防风(四分) 桑寄生(二钱) 生姜 
(三片) 两帖后痛未止。属肾虚。加熟地(三钱) 
产后日久气虚。腰疼肾弱。服加味大造丸。 



<目录>卷八

<篇名>产后淋

属性：由产后气弱。热客于脬中。内虚则小便频数。热则小便淋涩作痛。名曰淋。产后冷、热、膏 



<目录>卷八\产后淋

<篇名>茅根汤

属性：白茅根(一两) 瞿麦 茯苓(各五钱) 葵子 桃胶 人参(各一钱五分) 滑石(一钱) 紫贝 
(二个) 石首鱼头(四个) 灯心(一团) 先将石首鱼头研末。药熟入鱼首末。空心服。产后 
淋。小便痛。及血淋。 



<目录>卷八\产后淋

<篇名>白茅汤

属性：白茅根 瞿麦 车前子 冬葵子(各二钱) 通草(七分) 鲤鱼齿(一百个) 先将鱼齿研末。 
药熟入末。空心服。 



<目录>卷八

<篇名>产后小便数

属性：由脬内宿有冷气。因产发动。冷气入脬。致小便数也。 
小便数及遗尿。 



<目录>卷八\产后小便数

<篇名>益智散

属性：益智(大者二十个) 为末。每服二钱 米汤下。 



<目录>卷八\产后小便数

<篇名>桑螵蛸散

属性：桑螵蛸(炒三十个) 人参 黄 (各三钱) 鹿茸 牡蛎 赤石脂(各一两) 为末。每服二钱，空心下。 



<目录>卷八

<篇名>产后流注

属性：产后恶露流于腰臂腿足关节之处。或漫肿。或结块。久则肿起作痛。肢体倦怠。治法急用葱 
熨方。以治外肿。内服参归生化汤。以散滞血。毋缓也。治流注已成。自溃未成自消。 



<目录>卷八\产后流注

<篇名>参归生化汤

属性：川芎(一钱五分) 当归(三钱) 炙甘草(五分) 人参(二钱) 黄 (一钱五分) 肉桂(四分) 
马蹄香(二钱) 



<目录>卷八\产后流注

<篇名>葱熨法

属性：生葱(一握) 捣烂。炙熟作饼敷肿处。用浓布 二三层盖上。以熨斗微火熨之。 
流注漫肿微痛。属形气病气俱不足。最难治。若已成脓。或未成脓。或不溃。此气血虚也。 
宜服人参汤。如憎寒恶寒气虚也。宜十全大补汤。如日晡内热。宜四物汤。加人参。白术。 
丹皮。如呕逆胃气虚。宜六君子汤加炮姜。如食少体倦。脾气虚也。宜补中益气汤。加倍升麻。如四 
肢逆冷。小便频数。肾气虚也。 
宜补中益气汤加益智仁。 



<目录>卷八

<篇名>阴蚀五疳

属性：妇人阴户中生疮。名曰 疮。或痛。或痒如虫行状。浓汁淋露。阴蚀几尽者。心肾烦郁。肾 
气虚弱。致血气留滞。经云。诸痛疮疡皆属于心。治当补心养胃。外以药熏洗。 



<目录>卷八\阴蚀五疳

<篇名>千金阴蚀散

属性：当归 川芎 芍药 地榆 甘草(各等分) 
用水五升。煎至二升。去渣熏洗。日三次。夜一次。 



<目录>卷八\阴蚀五疳

<篇名>又方

属性：猪油(十斤) 水(一桶) 煮极熟。以汁浸疮。冷再易热者。不过三五次可愈。 



<目录>卷八\阴蚀五疳

<篇名>又方

属性：虾蟆 兔屎(等分) 为末。敷疮亦良。 
(〔吴按〕兔屎别名望月砂。为洗眼要药。) 



<目录>

<篇名>女科后序

属性：余岳丈陈贞甫太守。乃闽中修园先生后裔。素以医名。自幼受其指教。粗得皮毛。但医书汗 
牛充栋。惟择其最善者而从之。尝考岐黄。治病专精针灸。伊芳尹始传汤液。汉自仲景后。 
初分门类。而妇幼乃有专科。然皆医国寿民。存心利济。非如近世射利之徒。私秘良方。行 
同市侩。所以人多轻视而医学埽地矣。光绪乙酉冬。吴君幼筠。以家藏竹林寺妇科秘本。拟 
将锓板。以广流传。由翁君式如见示。属为校订。详细读之。胎产诸症。备举无遗。其方亦 
属王道。并非离奇。但非一手所着。不敢断鹤续凫。强为连贯。况抄本讹误。句读难明。汤 
丸颠倒。分两参差。所关非细。千里毫厘。因稍加修饰。补短截长。酌添分两。配合君臣。 
庶秘方可称全璧。苟居家者。既获此书。再益以达生福幼等编。则穷僻之乡。审症用药。较 
以性命付诸庸医之手。得失奚如。吾知书成后。胎前谙治法。产后多良方。久秘之本。竟得 
广传。岂非生民之庆幸也哉。校竣。序其缘起而归之。 
\x光绪丙戌年。春正月。仁和礼堂曹秉纲。序于鄂匏斋。\x 

