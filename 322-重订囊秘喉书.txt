
<篇名>重订囊秘喉书
书名：重订囊秘喉书
作者： 
朝代： 
年份： 



<目录>

<篇名>张序

属性：《囊秘喉书》一书，前年俞金门别驾刊刷送人，盖欲使穷乡僻壤之区，无医可延者，得 
此书亦可以根据症检方，根据方服药，人人得以自治，其用心可谓至矣。自刊至今，十余年矣，前印 
之书，早经送罄，版又遗散无存，谔思推前辈乐善好生之意，欲重行刊刻，以公诸世。无如 
才识谫陋，有志不逮，屡执笔而屡废者矣。今逢绍兴医药学会成立，发行报纸，且有古籍选 
刊一门，敢不贡献以效采芹，苟能推此书而普及天下，则凡患喉症者，均可脱至险之途，而 
登仁寿之域。庶几不负作者之初心，俞公印刷之本意，及余之推展之素愿也夫，是亦生民之 
福祉欤。爰述大概而为之序。 
\x中华民国四年岁次乙卯七月常熟张谔汝伟书于寿石居\x 



<目录>

<篇名>俞序

属性：吾邑陈巷，有陈任者，少任侠。道光季年，缘事戍潼关，任子薇卿，念父远戍，比长， 
习刀槊，二十余年，独身赴戍所省父，寻遇赦得归。任弟坤培，工击刺，兼擅方伎，尤精于喉科 
，药奇效，不轻传其方。咸丰庚申，粤寇至，坤培率其子芝珊，拒贼于道。步桥旁，有偃柳 
卧河之半，坤培踞柳巅，贼来自高岸，举枪仰击之，辄中其目。贼愤甚，衔碗蔽目，如墙而 
进。芝珊抱父走，坤培怒，挥芝珊去，独迎战，攒刃死，贼复醢而焚之。芝珊痛父死， 
誓复仇，在大坝桥杀贼百余，一日复持刃，乘间连杀十三贼。承平三十年，挂刀于壁，每天阴月 
黑，刀环 然，血斑斑如拭。芝珊老而聋瞽，道当年杀贼事，怒气犹勃勃。吾邻严春岩子 
幼 
》也。是岁秋冬起喉症，次年春尤盛，间取其一二方，制药施辄验。思传其书，而体例HT 驳 
，方名诡异，嘱新阳王君士翘，吾友萧君中孚，厘定之。二君参考诸家，存精义而归于驯雅 
，胡君鹤年，劝同人醵资付剞劂，至作是书者，为杨龙九氏。近代莫举其名，若无陈氏珍秘 
，则山严屋壁，沦毁几何？又非仅杨氏书一端已也。 
\x光绪二十八年十二月海虞俞养浩钟銮撰\x 



<目录>

<篇名>凡例

属性：─ 是书原稿，本无凡例，兹特增入评注圈点，故列凡例。 
─ 是书虽为喉科而设，实于温病伤寒，均有关系，能于此书贯通悟彻，不惟可治喉症 
，一切外疡虚实标本之意，均可悟出。 
─ 是书凡着眼处，必加圈点，以使阅者醒目，间有窃附鄙意及治案，必加（谔按）二字 
，以醒眉目。 
─ 是书共分两卷，其体例悉遵其旧，篇末另附治喉秘方，皆系谔搜罗诸家之精萃，并 
深心研究而得，幸无以浅近而忽之。 
\x甲寅年原历八月海虞张谔附识\x 



<目录>卷上\诊法

<篇名>诊喉症当辨内外二因

属性：喉症切脉，须辨内外二因。内因，系房劳伤肾，郁怒伤肝，或喜啖煎炒炙爆，热伤肺胃 
，熬损阴津，逐渐而起，脉宜细数有力，忌芤涩；外因，感六淫之气，邪客肺胃，痰火上壅，骤 
然而发，脉宜浮洪滑数，忌急促无神。结代沉伏者，不治。舌病脉当左寸大于右手，牙病 
脉当右关大于左手，正者为顺，反者为逆，医者须明辨治之，诊脉合症，万无一失。【谔按∶ 
舌为心苗。舌病，脉左寸大于左手者，心火炽而肺气郁也。牙为骨余，而龈属脾胃。牙病， 
脉右关大于左手者，脾胃之热恋而肝胆之气不疏也。】 



<目录>卷上\诊法

<篇名>论脉之部位及其现状

属性：夫脉有表里定位。右手寸口，表手阳明大肠（传道之官），里手太阴肺（相傅之官），脉浮 
涩而短。右手关部，表足阳明胃（仓廪之官），里足太阴脾（谏议之官），脉缓而散大。右手尺部， 
表手少阳三焦（决渎之官），里手厥阴心包络，命门（臣使之官），脉缓而悠洋。左手寸口，表 
手太阳小肠（受盛之官），里手少阴心（君主之官），脉悠洋缓散。左手关部，表足少阳胆（中 
正之官），里足厥阴肝（将军之官），脉沉而弦长。左手尺部，表足太阳膀胱（州都之官），里 
足少阴肾（作强之官），脉虚细（女尺宜大），三部之脉，呼吸四至为平，反此则病，迟寒数热 
，细缓虚寒，细数虚热，脉位既定，乃审苗窍。【谔按∶此言诊脉大端。简而赅，要而明， 
若欲穷源溯洄，尤当博考群书，方臻完善。】 



<目录>卷上\诊法

<篇名>论舌之部位及其所属

属性：舌属心。舌之中属心，舌根亦属心。舌之四围属脾。舌边红，属心火。舌苔白寒黄热， 
焦黄热甚，黑者热极，若黑而润为假热。喉之左右通舌根，属肝。小舌名帝丁。属胃，又属肾。 
右喉属肺胃，左咽属肝心。右为喉，左为咽。口上颚属胃。下颚属脾。牙上龈属胃。下龈属 
脾。唇之属与龈同。齿属肾。上齿为胃脉所经，下齿为大肠脉所经。小肠三焦循心，上入于 
咽。肾之脉循喉咙，挟舌本。外两耳垂下属肝经，绕咽，并耳后清空之地，亦属肝经。喉花 
为帝中（性命所关），舌下紫筋为舌系，下通于肾。【谔按∶挟舌本下二句，疑有误，考《内 
经》肾之脉，正者，至舌本而尽。汪 庵注∶谓络于横骨，终于会厌，未尝走及两耳，而肝 
之脉，循喉咙之后，上入颃颡，连目系，上出额，与督脉会于巅，肾肝二经，并非行于两耳 
，惟足少阳胆，正者，下耳后，其支者，从耳后入耳中，出走耳前。此是胆脉之误，兹特订 
正之。（是）】 



<目录>卷上\辨症

<篇名>咽喉症有虚实寒热之不同及其治法论

属性：夫咽者，水谷之道路，喉者，呼吸之门户，乃人身要害之地。症虽不一，大要总归于火 
，盖少阴少阳，君相二火。其脉并络于咽喉，故往往为症之所结叙。经云∶一阳一阴，结为喉痹 
。痹者，闭也。不通其闭，则火郁痰塞而死。火乃痰之本，痰乃火之标，故言火，则痰在其 
中，言咽喉，则牙舌亦包罗于内矣。【谔按∶湿夹热而生痰，火载气而上逆，痰随气涌，化 
痰以降气为先，气因火逆，降气以清火为要，此为治喉症之不二法门，即伏邪之已化热而挟 
痰火者，亦当宗之。若表未清而挟饮邪，热未化而有食滞者，不可轻试。】火有虚实。实火 
，因过食煎炒炙爆，蕴热积毒，其症烦渴，二便闭塞，风火生痰上壅，将发喉痹，必先三日 
，胸膈不利，脉弦而数。治宜先去风痰，后解热毒。虚火，或饮食太过，或因忿怒，或因色 
欲，火痰上攻，咽喉干燥，必二便如常，少阴脉微虚。治宜补虚降火。【谔按∶此补字宜看 
得活。】凡用药不可纯用寒凉，取效目前。【谔按∶早用寒凉，炉焰之火虽熄，灰中尚有余 
火也。】盖上热未除，中寒复起，毒瓦斯乘虚入腹，胸前高起，上喘下泄，手足指甲青黑色， 
七日以后，全不进食，口如鱼口者死。治喉症最忌发汗，误人不浅，如针出血，即汗之之义 
。若寒伤于肾，及帝中肿者，尤不宜针，至如内伤虚损，咽喉失音，无法可疗。喉症初发， 
一日即见寒战，战后身凉，口不碎，又无重舌，或二便俱利，不可认作热症，此上盛下虚， 
其痰不可提尽，此痰即津液所化，只宜消降，亦不可太降，其与热症乳蛾、HT 舌之痰毒肿一 
处，以消尽毒痰而愈者不同。若提尽，则津竭神枯，必死。须以吹药，或用灯草取嚏，使喉 
一通，即服煎剂。第一剂，发散和解。第二剂，养阴温补。设三四日后。再发寒战，或心痛 
、骨痛、脚痛、等症，皆属难治。发时牙关紧闭，喉舌俱胀，口碎而臭，或有重舌，及舌有 
黄屑。发后，下午再发寒热，二便闭寒，即作热症。【谔按∶天气弥漫郁蒸，地道必不能通 
，所以果属热症，大便必坚。】芩连败毒散主之，此亦易愈之症。如渐至三四日后，而寒热 
者，虽凶亦不为患。惟牙关反不紧闭，唇不肿，口不臭，又无表热者，难治。舌、以筋押之 
，其色雪白，起筋即紫红色，此血肉已死。（原注∶舌押之即白，未必为死也。）然口臭者， 
或有可生。【谔按∶胃气尚存，故得上熏于喉而为臭，其毒有向外出之机也。】若口渴气急 
，痰多而稠，如桃胶者，则死期已速。一颈具红肿者，亦危症也。面带紫色，面青带白，神 
气虚者，俱难救，不语者死。略能语者，尚有可生之机。面色无神，喜坐低处，难治。喉花为 
帝中，性命所关，舌下紫筋为舌系，下通于肾，白肿不治，伤之即死。凡治不可不审之。 



<目录>卷上\辨症

<篇名>论缠喉风不宜过用涤痰

属性：凡缠喉风，及一切喉症，去痰太多，则内必虚。如阴症伤寒一般，必用人参，少加肉桂 
，导火归元，方可医治。唇白者，不治。头面项肿者，无妨。如红肿至胸前，难治，因毒瓦斯攻心 
也。（原注∶红肿至胸前，余父曾治谢姓客，前剂中用护心散而愈。若不用此，毒归于心， 
笑不休而死。）无痰者不治。痰去太多，则精神已竭，病虽似好，饮食如常，不知者，以为 
全愈，殊不知少顷即发，脉细即死。如未谵语，急用人参可救。气急，不治。病久寒战骨痛 
，不治。寒战一日外，即死。唇如胡桃肉色，不治。酱色，亦不治。使病患与好人同坐，衣 
冠若无病者，【谔按∶衣冠二字，不妥，宜易气色二字。】见其唇上，有如桃胶粘痰，不出 
一语者，即刻死矣。唇如朱红漆色，不语者，医至，终日，即能语。【谔按∶此与转筋同意 
。】先寒热而后发症者，极重。如寒热同喉症齐发者，亦重，然不致死，此骤发而言也。【 
谔按∶凡喉症之属于阴虚者，皆由相火不潜，而真阴漓散也。治宜用导龙归海法，据其窟宅 
而招之，非寻常感受风热之喉症可比。】 
又喉症有渐发骤发二端，渐发者多活，骤发者多死。渐发者轻，骤发者重。然骤发即治 
，亦不致死。渐发失治，亦多致死。此是喉症总纲吃紧之论。 



<目录>卷上\类证

<篇名>（一）乳蛾

属性：有单有双，有连珠，多因酒色过度，郁结而生。初起，一日疼，二日红肿，三日有形。 
如有细白星者，若发寒热，即飞蛾之凶症也。四日凶势定，治之，四五日可愈。其症生于喉旁， 
左属心，右属肺。又云∶在右者为喉，肺病，因气而得。在左者为咽，胃病，因食热毒而生 
。一边者单，二边者双，二星上下相连，状如缠袋，又如蚕茧子样者，为连珠，单者轻双者 
重，连珠者更重，发寒热者凶。若伤寒后，患蛾及闭者，不治。又有急者，旦发暮死。又有 
慢蛾风，四五日可治。又血蛾，用银针挑破血泡，即愈。【谔按∶甲寅秋，张兰章夫人，痰 
凝气滞，木郁不达，近感风邪，包裹里热，蕴而不化，咽喉偏右白腐头痛，咳而无痰，单乳 
蛾之凶症也。脉细弦，苔白，用宣肺疏气化痰清热法，炒荆芥、桑叶、杭菊、杏仁、连翘、 
象贝母、广郁金、制香附、黑山栀、朱赤苓、生决明、蛤壳、白蒺藜、薄荷叶、玉桔梗为方 
，外吹，用师授中白散、柳华散，合冰梅丹，一剂霍然，（中白散诸方，另载于增录一束内 



<目录>卷上\类证

<篇名>（二）喉菌

属性：因忧郁过思，血热气滞而生，妇人多患之，状如浮萍，略高而浓，紫色，生于喉咙两旁 
，难求速愈，轻则半月，重则月余。治者要得法，患者须守戒，忌口戒欲，并一切毒物。【谔按 
∶此症如四七、乌沉、二陈、半、贝、旋复花汤，及逍遥丸之类，均可选用。】 



<目录>卷上\类证

<篇名>（三）蚁毒

属性：项下忽肿一块，渐延至颈，偶破，出水碗许，烂久不合。此因食中偶食毒蚁所生，故名 
之。初起者，易治，久者难痊。 



<目录>卷上\类证

<篇名>（四）喉癣

属性：此虚火上炎，肺受燥热，致攻喉间，生红丝，如哥窑纹，又如海棠叶背纹。干燥妨食， 
或痛或痒，虽不丧命，亦难速愈，如用药迟延，不守戒忌，必生重症。久则失音不救，劳症多患 
之。【谔按∶凡患喉症，均当忌口戒欲。前于师处临诊，见有一石姓女者，患咽痛，经师治 
愈后，忽一日复来诊，猝然失音，帝丁红肿，诊脉尺大而浮，知其不戒欲之故。乃用养阴摄 
纳 
至。实非喉癣症，积习之陋，可嗤可叹。】 



<目录>卷上\类证

<篇名>（五）塞喉风

属性：喉痹叙毒，痰涎稠实，而发寒热，关上可治，关下难治。【谔按∶塞喉风纯系痰气阻塞 
，用余自制霹雳针开关，继用中白乌牛散及柳华秘药吹之。内服以涤痰通便为要。】 



<目录>卷上\类证

<篇名>（六）喉痈

属性：因过食辛辣炙爆，浓味醇酒，感热而发，或七情郁结而生，皆属肺病。（景华按∶林佩 
琴云∶胃大肠二经，喉间无形，但红肿而痛，重者亦发寒热，头疼四五日可愈。有白星者为蛾。无 
星者名痈。） 



<目录>卷上\类证

<篇名>（七）HT舌喉痈

属性：肥人感热性躁，多生此症。凡舌下生如小舌样者，为HT 舌，如连喉肿痛为喉痈，此乃心 
脾二经之郁火，上攻使然。HT 舌兼喉痈并发，其势最重，速治可愈。伤寒后发者，难治。如气闭 
不通，无形无声，多是危症。【谔按∶又有一种外喉痈，咽喉不痛，生于颏下，红肿穿溃， 
一候即愈。甲寅秋，治一张姓者，暑热内蕴，透发肌肤，暑疖瘰瘰，颏下结核，红肿作痛， 
已成下喉痈，势难消散。宜清营化毒，速溃速愈，以止其蔓。方用银花、连翘、大贝母、姜 
山栀、防风、赤苓、苡米、夏枯草、蝉衣、竹叶、西赤芍。服一剂后，即用刀开，溃后脓泄 
稀少，肿势不退，脉弦劲，宜托毒化脓，肿消为要。方用炒牛蒡、炒荆芥、防风、连翘、大 
贝母、金银花、黑山栀、蝉衣、钩钩、白蒺藜盐水炒、生甘草、地丁草、姜、竹茹、薄荷叶 
，外掺自制去解妙丹，一候即愈。（内痈以不溃为妙。）】 



<目录>卷上\类证

<篇名>（八）缠喉风

属性：因心中燥结而发，先二日，必胸膈气紧，呼吸气促，忽然咽喉肿痛，手足厥逆，颈纹如 
缚，热结于内，肿绕于外，且麻且痒，喉中红丝缠紧，指甲或白或青，手心壮热，喉肿而大，痰 
声如锯。其症最急，初起即治，可救。若过一日夜后，目直视而睛定，声如雷鸣者，不治 
。探以灯火近患人口边，即吹灭者，不治。若见喘急，额汗，危在旦夕矣。肾经有热致令心火 
盛也。（原注∶吹丹内必加牛黄为妙。）【谔按∶缠喉风较塞喉风，势猛而险，一则开关化痰 
而愈。一则必须顾及少阴，而初起总以开痰为要。】 



<目录>卷上\类证

<篇名>（九）喉刺

属性：多因劳病未愈，虚火上炎，营血已竭，其症上颚有红点，密密如蚊啮痕。此是危笃将殂 
，慎勿视之，以取谤怨也。 



<目录>卷上\类证

<篇名>（十）酒毒喉痹

属性：外见赤肿，内形如鸡子，其色鲜红，光亮如镜，发热恶寒，目睛上视。此心脾积热，形 
象虽凶，速治可愈。【谔按∶河间论治喉痹，犹之救火，即《内经》火郁发之之意，发为发汗， 
然咽喉中不能发汗，故出血者，乃发汗之一端。】 



<目录>卷上\类证

<篇名>（十一）喉瘤

属性：生于喉间两旁，有单有双，形有圆眼大许，血丝相里似瘤者，故名之。此因肺经受热， 
多语损气，或怒中高喊，或诵读太急，或多饮烧酒，倘吃炙爆硬物，犯之即痛，不犯不痛。须敛 
神晏息，以清降之药治之，便愈。【谔按∶此与梅核气症相似，因于七情郁结，痰凝气滞而 
成。不可妄用刀针，宜吹余冰梅丹，合白金散，内服如四七、越鞠、旋复、葱绛之属，可冀 
向愈。】 



<目录>卷上\类证

<篇名>（十二）喉肉球

属性：如圆眼核样，有根线，长五寸许，吐球出外，方可饮食，以手轻捻，痛彻至心。此球是 



<目录>卷上\类证

<篇名>（十三）心出气

属性：舌上忽有簪孔，出不止者，此属心经火甚也。（景华按∶此症是舌衄之类，治当补心清火。） 
【谔按∶此症用蒲连散掺之，内服如栀、连、翘、芩等，可愈。（出字下，似脱一血字。）】 



<目录>卷上\类证

<篇名>（十四）喉百叶

属性：咽喉中有生肉，层层相叠，渐肿有孔，出臭气者，是因肺受热毒所致也。 



<目录>卷上\类证

<篇名>（十五）牙槽风

属性：初起，先齿痛不已，复牙根肉即浮肿，紫黑色，或出血，久则腐烂而臭也。 



<目录>卷上\类证

<篇名>（十六）牙漏

属性：即前症相同，久则不愈，齿缝出白脓，极难调治，甚则齿落。如落上左边门牙，一概不 
治。以上二症。俱属胃肾虚热也。 



<目录>卷上\类证

<篇名>（十七）牙HT

属性：属胃火，如豆大，或内或外，生无定处。 



<目录>卷上\类证

<篇名>（十八）牙宣

属性：齿缝出血，上属脾，下属胃，实火上攻所致。亦有胃虚火动，腐烂牙根，以致渗漏不已。 



<目录>卷上\类证

<篇名>（十九）牙痈

属性：初起，生一小块于牙根肉，或上或下，或内或外，其状高起而硬，此脾胃火也。【谔按 
症患者极多，大都内蕴热而外束风邪所致，必牵引颊车，牙咬为之开合不利。宜用大豆卷、 
桑叶、荆、防、角针、僵蚕、象贝、连翘、薄荷、甘桔、川芎、蝉衣、钩钩、蒺藜之属，一 
二剂即愈。余治此症，屡试屡验。昧者用膏药一贴，闷成坏症，伙矣。】 



<目录>卷上\类证

<篇名>（二十）牙菌

属性：生于牙根，紫黑色，高起如菌状。此系火甚血热，而兼气滞，或好饮烧酒，酒湿伤脾， 
湿郁生火，致有此症。【谔按∶此症宜用苦辛温法，疏气化痰，兼解毒治之，如银花、甘草、绿 



<目录>卷上\类证

<篇名>（二十一）穿牙疔毒

属性：先三日牙疼，发寒热，痛不可忍，牙根上发一块紫色者是，未破者为疔，已破者为毒。 
其色红者可治，如青色者不治。 



<目录>卷上\类证

<篇名>（二十二）走马疳

属性：或因胎毒，或痘后发毒攻齿，牙根腐烂成疳，杀人最速。鼻梁发红点如珠者，不治。 
惟蝼蛄散可治。疳如酱色，一日烂一分，二日烂一分，故曰走马，以喻速也。齿落尽者死。 



<目录>卷上\类证

<篇名>（二十三）小儿走马疳

属性：及牙槽风，俱要防齿落，左边上门牙，为牙中之主，此牙一落，则余牙尽落矣，最重难 
治。若此牙不落，别牙虽落，治之可生。穿腮不治。有蝼蛄散可治。青黑色者，难治。痧后疳， 
单用梧桐叶煎汤洗脚，即刻痊愈，应验如神。【谔按∶走马疳之猝起者，宜用凉药。若系病 
后而起，宜用附子、半夏加葱白，捣烂，扎脚底，可愈。相传单方极多，类皆有效有不效， 
总之随起随治，尚有可愈之理。惟此症之涎唾极毒，一切器具，如押舌等，用后必须揩擦干 
净，免致传染。】 



<目录>卷上\类证

<篇名>（二十四）崩砂口疳风

属性：是舌下，牙根上，肿赤，口内作痛，如汤热，牙根渐烂。亦能脱落牙齿。 



<目录>卷上\类证

<篇名>（二十五）舌痈

属性：舌赤肿大，属心经火盛，地角亦红肿，又舌上肿痛色黄，名舌黄，亦属心火。【谔按∶ 
此与下三症，均宜大清心热，用犀羚合败毒散之类，并宜吹秘药及孟英锡类散等。均妙。】 



<目录>卷上\类证

<篇名>（二十六）重舌

属性：舌下生小舌样，其色或红或紫，又名雀舌。小儿胎毒，亦有患此。 



<目录>卷上\类证

<篇名>（二十七）蝉舌

属性：亦前症之类，如生舌根，连喉肿者，名为HT 舌，非比重舌易治，治之不明，恐难速愈。 
此心经受热，毒瓦斯出于舌下也。 



<目录>卷上\类证

<篇名>（二十八）连珠口疳风

属性：自舌上起一小泡，发一个，又一个，甚者七八个，连珠而生，舌黄，舌上肿痛，独生舌 
中者，名为舌杨梅，俱属心火。治用口疳药吹之。 



<目录>卷上\类证

<篇名>（二十九）木舌

属性：舌肿大如煎熟猪肝，不能转动，是忧郁所致。又有一种，生舌根下，状如白枣，即重舌 
，有 
按∶此属阴症，治宜大辛温，蒸动肾阳方可。若用寒凉，便误。】 



<目录>卷上\类证

<篇名>（三十）蛾口

属性：一名雪口。初生月内小儿，满口舌上白屑，如蛾口样者，故名之。形如腐衣，后变黄色 
，转如黑色者，不治。若口如鱼口，或作鸦声者，难治。此心脾积热，又名迷口。【谔按∶此症 
余用柳华散吹，另以真青布湿薄荷水拭之，极效。】 



<目录>卷上\类证

<篇名>（三十一）马牙

属性：初生小儿，胎内已受热毒，见风而生，但看牙根上有白色，如脆骨者是。此症初发，必 
打喷嚏，含乳在口，或吞或吐，而不吮，其病已深，若不急治，入腹而死。凡百日后，不患此 



<目录>卷上\类证

<篇名>（三十二）悬痈

属性：生于上颚，形如紫李子样，坠下抵舌，其人口不能言，舌不能伸，头不能低，仰面而立 
，鼻中时出红涕，若不速治，至毒入脑，即死。又有一种（坚俱虫毒风），上颚略肿，水食不下， 
状如鸡子，如破烂穿颚，即名天穿，不治。（景华按∶坚俱一二字，文理不通，想传钞之误 
，姑存之备考。） 



<目录>卷上\类证

<篇名>（三十三）松子风

属性：口内满喉，赤如肝胀，口吐物出，气逆关闭，不能饮食，凶症也。 



<目录>卷上\类证

<篇名>（三十四）结毒

属性：随经络而发，或口，或舌，不拘定处，烂久不愈者是也（认定经络部分）。【谔按∶结毒 
随症皆有，不必喉症为然。】 



<目录>卷上\类证

<篇名>（三十五）紫舌胀

属性：属心火，内必烦躁闷乱。 



<目录>卷上\类证

<篇名>（三十六）舌菌

属性：多因气郁而生，如菌状，或如木耳样，色红色紫，皆属心火。治用金丹、碧丹和吹，内 
服煎剂，同舌痈法。 



<目录>卷上\类证

<篇名>（三十七）帝中喉风

属性：即喉咙花肿胀重者，至于发泡，盖塞咽喉，气难呼吸。此属肾虚火旺，并感风热而生。 



<目录>卷上\类证

<篇名>（三十八）颊痈

属性：胸前红肿，形现下外，亦欲内攻，甚则喉肿闭而出脓。 



<目录>卷上\类证

<篇名>（三十九）蜂子毒

属性：与前症相似，或在脸腮，痒烂，或在喉间舌下，色黄如蜂者，凶症也。 



<目录>卷上\类证

<篇名>（四十）面痈

属性：与前症相仿，又名烂颊风、腮颊风。毒结尽牙处肿，大抵皆属郁火也。 



<目录>卷上\类证

<篇名>（四十一）托腮痈

属性：生于腮下，因过食浓味，多因醇酒热毒所结而生也。 



<目录>卷上

<篇名>治法

属性：（一）治病必须明症，用药不可闭门捉贼，又不可引贼入门，反增他疾。凡治喉症，皆君 
相二火，法当清降，表里同治，驱放贼邪为要。然不可混用石膏妄清肺胃，关门留贼，伤咽而毙 
。如舌症属心脾二经之火，又宜表里兼治。亦不可乱用芩、膏，妄清肺经，引贼入门，致生 
喉胀痰塞之患。又如牙症属脾胃二经之火，不可反用芩、连，妄投过经药味，致有喉舌肿胀 
之患。他若温热病后，肾液干枯，不能上润于心，心火发动上冲，咽喉干痛，宜用清心滋肾 
为主，知柏、川连、麦冬、朱砂等味可愈。不可误投表味。若用发散，必致精竭神枯而死。 
学人须审准经络，方可下手，不得混行施治。【谔按∶此段论喉症治法极精，示人以不可妄 
凉，确有至理，然亦有宜凉者，须合苔脉方可，不得胶柱豉瑟也。】 
（二）凡喉症先用吹丹一二管，使其痰出，视其痰浓否紧否，如痰起浓黄紧，扯捺不开， 
痰粘药管，难拭去者，危症也。如吹初管药，其痰多紧而不出，其势危急，死在须臾。将吹丹用 
薄荷、竹沥泡汤，冷透，投入，调匀灌之，自无痰塞之患，此心法也。【谔按∶亦有宜针哑 
门、少商、曲池、廉泉等穴，而后肺气不致蔽塞，内关得以开转者，针后，再用霹雳针吹之 
，痰无有不吐之理。惟服竹沥一两者，必滴入生姜汁二三匙，方妥。】 
（三）凡喉症颈项赤肿，深受时毒，赤肿不可至胸，至胸必死，谓之毒归于心，其人必欢 
笑。与煎剂同服，护住其心，多服解毒之品，使毒渐平为妥，亦心法也。 
（四）凡咽喉齿舌症，须辨内外二因，虚实二火。虚者或病后，或酒色，虚火上炎，宜养 
阴降火，又须守戒耐心，自能渐愈；实者因感时邪，触动君相二火，重者寒热头疼，先宜清泄清 
散，开结逐毒涤痰之法，并行为妙。清心用犀角，清中有散，不宜黄连、黄芩苦寒，【谔按 
∶如舌尖深绛有刺，亦有可用之处。】恐扼火毒，使痊后复发。泄散宜用葛根、薄荷、防风 
、青蒿（然葛根最竭胃汁，不宜轻用，青蒿易荆芥为妙），不可用升麻、柴胡、桔梗，【谔按 
∶今之桔梗，率是荠 ，亦有可用处，惟宜轻。】升提其火，然芩、连亦有用之者，齿舌之 
症，用亦无妨。火邪郁结于中，而用大黄、芒硝下之，人症俱实，泻火后，症消而愈，是霸 
术也。务期认症的确，方可行之，若稍差迟，为祸非浅，愚谓症退而火自泄，津液回而大便 
解，亦秘法也。 
（五）凡阴虚喉痹，口舌生疮破烂，或声哑者，皆水亏火旺之症。初起宜加味射干汤 
，次用滋阴消痹汤。亦有未成劳瘵，遽然音哑，以致嗽唾无休。偶或饮寒，或过用凉剂，郁其火 
于肺。初宜清肺散火汤，驱寒气以泄火邪，次用滋阴降火清肺之剂。如喉痹肿痛，甚者加味 
射干汤，或用熊胆冰黄散吹喉中。如喉痹延及口舌，生疮破烂者，柳黄散搽之。阴火上炎， 
未成劳瘵，遽然声哑，有痰嗽者，清肺散火二三剂后，用滋水开阴汤。 
（六）喉症至五日则重，如三日前，症虽重，尚未成脓，药能消散。若至五六日，患处多 
成脓矣，纵使穿破，必有烂窠难愈。烂处必用口疳药，多加龙骨、儿茶，叠吹而愈。凡伤寒后患 
连珠乳蛾，及喉痹者，不治，惟张氏有治其喉症。颈项强硬，目睛上视，气绝者不治。喉痛 
起至一二日，未必发寒热，病尚轻缓。若至第三日，必发重症，必加寒热，须问大小便通利 
否，如二便俱利，其症不过浮游之火，攻于咽喉，宜服清风清热降火之药，即愈。若大小便 
不通，内有实火，若非用降火解毒之剂，兼通二便之药，火从何而泄，病如何而解乎？故症 
有轻重，病有缓急，要问其头痛不痛，如痛，则是伤寒难治之症也。【谔按∶多加龙骨、儿 
茶，亦非所宜，若内蕴之热毒未清，则江河易于溃决也。】 
（七）喉症虽凶，若肿发于外，危症虽见者，治之易愈。 
（八）帝中肿胀，虽难吸气之重症，速治即愈，迟则亦重矣。喉症必大便去后，方可望痊 
，如大便闭结，不可轻许其愈。【谔按∶此即地道通而天气降，釜底抽薪之意，亦有大便虽通， 
而虚阳上逆，肿痛极甚者，宜用养阴清化，治白喉法是也。】 
（九）喉症初起，大便闭结，宜大黄、元明粉，兼用表里之品下之，则降火而易痊。若五 
六日久不食，大便闭塞，此由病久，胃气已虚，元气已弱，禁用硝黄，不可妄投霸剂，以致虚脱 
而死，欲通其便，只宜养阴降火，兼蜜导等润药下之，此秘法也。若用硝黄，须诊其脉，来 
有无力，可下则下之。【谔按∶右关沉实有力，或滑数鼓指者，均可下。】（景华按∶风火 
喉症，至喉闭时，气血必滞，脉必沉涩，不可误认无力，斯时凭症不凭脉，须审其胃气之有 
无，如胃气尚存，宜下之）。 
（十）喉症吹药，必要直对喉中周遍，重吹四五管，方可消降毒痰，三四次后，用煎药， 
（十一）喉症先碎，须长肉药吹盖破处，后用诸吹药频吹，肿消为妙。 
（十二）喉症一二日肿痛，三四日势定有形，每至三日犹发寒热，或头疼，须刻刻吹药， 
可缓，即知生死在几日间矣。（景华按∶妇人喉症肿痛，经水适止，火不下达者，宜通其经 
而喉自愈。）【谔按∶此即所谓热入血室也，不独喉症为然，伤寒温病，均有此症，宜清营分而愈。】 
（十三）凶喉之症，头面发肿，白亮无光彩，脉来沉细无神，是神气外泄，无阳之症也， 
断不可治。若面发红肿，脉洪大有力，症虽极重，元气尚强，毒火虽盛，治之易痊。 
（十四）腮易肿烂，用筷缚丝绵，蘸水轻搅患处。痛者，用药必愈。若不知痛者，是死肉，难愈。 
（十五）舌肿胀满口，吐舌在外，难以纳药者，用开关散吹入鼻中，牙关自开，痰涎自出 
。然后用筷卷绵，蘸甘草汤，润其口唇，后送丹散，频吹而愈。 
（十六）吹药非惟肿破患处要吹，并周遭好肉上，亦须吹之，方免延开，且易于愈也。口 
舌等症，吹药后，如舌上无涎，或如干橘囊者，不治。 
（十七）口舌腐烂，无血出者，不治。穿腮者，不治。烂至鼻梁，发红点者，不治。惟张 
氏有治。如舌肿大，用生黄柏，加冰片敷之。若出血，用炒黄柏、冰片，此妙法也。 
（十八）如患HT 舌喉痈，若大便闭结，煎剂内加元明粉、大黄。小便不通，加六一散调服 
，服之甚效，此心法也。 
（十九）如患牙咬痈，则牙龈肉胀突出，牙关紧闭，口不能开。先用甘遂散配制巴豆少许 
，吹入牙龈内，用押舌器，渐渐擦开牙关，用药频吹而愈。 
（二十）口疳用丝绵轻搅，切不可用青布，恐患处受伤，难愈。合药取于辛散，以细为主 
，收储不可出气，须用乌金纸塞紧瓶口为妙。凡不经火之药味，宜晒脆为末用之。 



<目录>卷上\药例

<篇名>总论

属性：喉症用药，必须认症的确，按脉之虚实，火之盛衰，须要活泼，不可按图索骥，又不可 
胶柱豉瑟，乃为善治。若症有寒热头疼，六脉弦紧，始发必须表散，须兼清火、开结、涤痰、解 
毒 
山豆根，此清心胃肾之火；芦根亦清胃火三焦火；黑山栀，肝郁火；青黛，开郁结∶射干、 
川贝，涤痰；淡竹油、前胡、杏仁、橘红、大力子、解毒。大贝母、甘草、金银花，宽痈， 
天花粉、赤芍。小便赤涩，木通、通草、车前子、鲜荷梗；胸膈饱闷，枳壳；大便闭结，六 
脉有力，舌苔黄，壮火，大黄、鲜生地、元明粉；肾经虚火，可用知母、黄柏，投之无不验也 
。如舌症，舌乃心之苗，宜用清心解毒，前法可用，舌症之毒，可用伏龙肝、灯心为引。牙 
症，乃脾胃之部，清用石膏、生地、知母、黄柏、黄芩、黄连，或炒黑升麻为佐，解毒用人 
中黄、人中白、金汁，若穿牙疔与牙咬痈，用紫花地丁草，如素虚与病后，虚火上炎，可用 
滋阴降火，佐之以补，宜大生地、大熟地、枸杞、玉竹，洋参、人参、西党参、北沙参、天 
麦冬、女贞子、黄香梨、甘蔗、首乌，虚热，地骨皮、丹皮、丹参、鲜沙参、鲜首乌、鲜石 
斛、川石斛之类是也。略具大纲，以备选用。【谔按∶此例可遵用者固多，不适用者亦有， 
在学人临证时权衡，不可刻板方以治活病，斯得余重编之心矣。】 



<目录>卷上\药例

<篇名>总论

属性：连砂散配制巴豆吹之，倘成脓黄熟者，用代针散吹之，出脓血而愈。重则煎剂中，下加 
黄连、犀角，上加赤芍、柴胡，双蛾则兼用之。大便不通，宜加枳壳、元明粉，服下少顷，候大 
便通利，则症自愈。至三四日，看喉内，但有红肿而无白星者，即是喉痈也。 



<目录>卷上\药例

<篇名>总论

属性：八味薄荷散，连砂散加制巴豆吹之。治喉肿甚痛，用七味僵蚕散、甘遂散，入制巴豆频 
吹。如重，并服煎剂，用犀角地黄汤加减，并服膏丸。如大便秘结，加大黄、元明粉，如小便不 
利，加六一散。【谔按∶余治喉症，用全栝蒌同元明粉打，生枳壳同风化硝打，辄效。后遇 
药肆某君，谓余曰∶风化硝与元明粉，即一种，何以本草别为二种？其主治又不同，故志于 
此，以质世之博雅，究竟同乎异乎？】 



<目录>卷上\药例

<篇名>总论

属性：用喉癣方频吹，百草膏，不时频咽，再服煎剂，内加土贝母。下气，忌忧思忿怒酒色， 
并鸡虾蟹羊鹅，猪首肝肠，一切毒物炙爆，及引气动火之物，守戒一月，可愈。【谔按∶土贝母 



<目录>卷上\药例

<篇名>总论

属性：用连砂散加重，即用甘遂散吹之，亦须频咽百草膏，兼用煎剂，不可间断。又用噙化丸 
吞化亦妙，或七味僵蚕散，八味薄荷散吹之，先将山慈菇汁搽上，然后吹药，则效速。【谔按∶ 
山慈菇可研末，和入吹药中吹之，则简便而取效则一也，惟分两宜轻。】 



<目录>卷上\药例

<篇名>总论

属性：煎剂中，须加犀角地黄汤，并用甘遂散，吹至舌根，及舌旁，时刻不可间断，方可速愈 
。如痈势重者，再配入制巴豆，兼吞上清丸。 



<目录>卷上\药例

<篇名>总论

属性：最为急症，起时立用加味硝黄散，或甘遂散，周遭重吹，并内服煎剂。如便闭，加大黄 
、芒硝，并吞上清丸。如虚喉用噙化丸化咽，如症候太重，丹中加牛黄少许，吹之，稍迟则难救 
矣。臭花娘子根，捣汁咽之效。 



<目录>卷上\药例

<篇名>总论

属性：如内外赤肿，闭塞不通，用牙硝、硼砂、食盐，加入开关散少许吹之，立效。煎剂，加 



<目录>卷上\药例

<篇名>总论

属性：如喉及牙关紧闭，难以吹丹，一时无以治疗，症又紧急，顷刻之间，用蟾酥磨水，令患 
人仰 
鼻方。【谔按∶ 同锁。锁紧之意也。】 



<目录>卷上\药例

<篇名>总论

属性：最为难愈。须患者敛神晏息为妙，用麝香散，一日夜连吹五六次，渐愈。并服清肺饮， 



<目录>卷上\药例

<篇名>总论

属性：虽不损人，最难速愈，须令病患耐心为妙，急用麝香散频吹，并服清肺饮，徐徐灌之。 



<目录>卷上\药例

<篇名>总论

属性：急用赤小豆一升，杵碎，将水三碗，和捣取汁，每服一盏，不拘时服。再用槐花末掺之 



<目录>卷上\药例

<篇名>总论

属性：用臭橘叶煎服而愈，如肿痛，用连砂散频吹为妙。 



<目录>卷上\药例

<篇名>总论

属性：连砂散配入去腐方频吹，去其腐。后用口疳药，倍加珠黄，再配去腐方，吹去紫色，独 
用长肉药，频吹数日可愈。煎剂，养阴降火。【谔按∶高锦庭云∶此症患者，有二因，一生于风 
寒暑热，阳明湿热交蒸；一生于阴亏络空，少阳胆火上逆。其脓结于盘牙尽处者，为牙咬 
。结于腮边外，为托腮。结于牙根，为牙痈。如不急治，俱转变为骨槽。治宜疏肝散郁，育 
阴为主，佐以解毒泄热。此症当与下数条参观自得。】 



<目录>卷上\药例

<篇名>总论

属性：此即牙槽风疳疔毒破后结成，齿缝出白脓者，极难调治。槽漏两症，须戒酒色一切辛爆 
毒物。调治用琥珀散吹之，如腐，亦同槽药治之，煎剂用滋阴降火之药，吹丹务要耐心，频吹自 



<目录>卷上\药例

<篇名>总论

属性：先用甘遂散入制巴豆少许，吹入患处，外用押舌器擦开牙口，再吹肿处，自然消退而愈，并服煎药。 



<目录>卷上\药例

<篇名>总论

属性：先用甘遂散，后用连砂散，并服煎剂，内加石膏、连翘治之。 



<目录>卷上\药例

<篇名>总论

属性：内服煎剂，宜用扶脾清火之药。外用珍珠散，将新绵花指大，捏成条，蘸水，再捏扁， 
蘸药 
宣不止，仍用珍珠散吹之，先宜用凉血清胃之剂，此实火而言也。若牙根胃虚火动腐烂者， 
外吹长肉药，内服清脾降火之剂。 



<目录>卷上\药例

<篇名>总论

属性：连砂散吹之，兼用煎剂。如肿甚，宜加入甘遂散吹之。如腐烂，用口疳药，长肉为度。 



<目录>卷上\药例

<篇名>总论

属性：如重甚，用甘遂散吹之，并服凉血降火解毒之剂。如轻者用连砂散。若破黑腐，配合去 
腐方吹之。如无腐烂，并腐去净，并用长肉药，内加牛黄、珍珠，倍加儿茶，并服煎剂，方可用凉 



<目录>卷上\药例

<篇名>总论

属性：连砂散吹舌根上，并用煎剂，内加犀角、川连、山栀。 



<目录>卷上\药例

<篇名>总论

属性：阴阳散，先用生姜片擦之，后掺为妙，重用连砂散，并甘遂散吹之。煎剂，加川连、栀 
仁，灶心土水飞冲服。 



<目录>卷上\药例

<篇名>总论

属性：薄荷、冰片掺之，并服灯心汤，加煎药服。 



<目录>卷上\药例

<篇名>总论

属性：用熏鼻方，将烟熏舌即收，并服清心煎剂，兼吹连砂散。 



<目录>卷上\药例

<篇名>总论

属性：将芥菜子研末，醋拌，敷于颈上。内服清心之剂。 



<目录>卷上\药例

<篇名>总论

属性：用柳仙散。内服犀角地黄汤加减。如胀甚，用连砂散吹之。 



<目录>卷上\药例

<篇名>总论

属性：通用柳仙散。 



<目录>卷上\药例

<篇名>总论

属性：制穿山甲末，敷之愈。如碎难收口，配入长肉药吹之，服煎剂解毒。 



<目录>卷上\药例

<篇名>总论

属性：恐毒内攻，吹用连砂散，外敷三黄散。 



<目录>卷上\药例

<篇名>总论

属性：如肿未成脓者，甘遂散。已成脓者，代针散吹之。如破者，用长肉等药选用，并服百草膏。 



<目录>卷上\药例

<篇名>总论

属性：一切恶毒臭烂，连砂散配去腐方，吹去腐肉，后用长肉药。如腐未尽，去腐方再加长肉 
药吹之，再服犀角解毒丸。 



<目录>卷上\药例

<篇名>总论

属性：连砂散配去腐方，吹去黑腐后，用蝼蛄散，合长肉药吹之。如侵蚀口鼻，将蚀，吹之，并服解毒药。 



<目录>卷上\药例

<篇名>总论

属性：久破难愈，琥珀散频吹。 



<目录>卷上\药例

<篇名>总论

属性：风痰上壅，宜上清噙化二丸，审症虚实，吞化，并吹丹散，随症选用。 



<目录>卷上\药例

<篇名>总论

属性：速用 盐点之，如有泡者，即将 盐，配入冰片少许，指甲末研匀同吹。 



<目录>卷上\药例

<篇名>总论

属性：连砂散，同桑螵蛸 末，吹之。 



<目录>卷上\药例

<篇名>总论

属性：先将丝绵卷指，蘸水，拭去白翳，用柳仙散。如重换用连砂散吹之，内服犀角解毒汤， 
加连翘、大力子。如夹惊风，加薄荷、钩藤。 



<目录>卷上\药例

<篇名>总论

属性：将银针挑破，出血，青布蘸温水拭净，以口疳药或金墨搽之。 



<目录>卷上\药例

<篇名>总论

属性：连砂散，合甘遂散，加急性子吹之。 



<目录>卷上\药例

<篇名>总论

属性：服泻黄散，吹柳仙散，或用井花水拌散，频拭唇口。若舌口俱肿，合导赤散服，并吹连 
砂散。 



<目录>卷上\药例

<篇名>总论

属性：连砂散加甘遂散、茜草根末吹之，立软。 



<目录>卷下\医方论上

<篇名>（一）甘遂散

属性：原名息雷禁，凡仍原名者不注。 
甘遂（六分，面裹煨黑，存性研末，提净） 牙硝（一钱） 食盐（炒二钱） 薄荷（二钱） 蒲黄（一钱） 
硼砂（八分） 冰片（三分） 
上七味研末，吹喉中，此咽喉急症之神剂，斩关擒王之大将也。专治九种喉痹，一切喉 
症， 
肉桂皮末。如死在须臾，加腊月黑鱼胆，阴干研末，各少许。如去膈下痰饮，加玉丹少许， 
重吹一管，须令病患低头，流出毒痰为要，然不可过用，过则恐其痰尽津枯，难治。如喉风 
，本方加臭花娘根末十分之二。如结喉痹，本方加制巴豆少许。如赤甚，本方加川连末十分 
之一。如肿硬，本方加茜草根末十分之三。如喉痈双连乳蛾，本方加制巴豆十分之三。如单 
蛾，只用连砂散加制巴豆，有脓则出，无脓则散。如食物中误卷飞丝入喉，生疮，肿痛，将 
连砂散加山慈菇粉、制巴豆各少许，吹之，独吹亦妙。如烂喉风赤肿，亦将连砂散加山慈 
菇粉，配合去腐方，消退其肿，或用钟乳石散吹之。如湿烂虚腐不收，用制炉甘石，同人参 
末，入长肉药吹之而愈。如重舌木舌牙痈牙疔毒，只用牙硝、食盐、硼砂，再加 皂矾、皂 
角刺末，多加冰片渗之，自消。如穿牙疔毒腐烂，将连砂散加去腐方，或口疳药，治之即愈。 



<目录>卷下\医方论上

<篇名>（二）阴阳散

属性：川连 干姜 生蒲黄（各一钱） 
此丹专治妇女阴火舌肿，敷之即消。凡治木舌，先将生姜蘸硼砂擦之，后以此方敷之， 
亦妙 
女，凡男子喉症，犯欲，猝然失音，咽肿等症，均可用之。然必审确是阴症，方可施治。】 



<目录>卷下\医方论上

<篇名>（三）连砂散

属性：原名散云丹。 
薄荷 牙硝（各二钱） 硼砂（一钱） 蒲黄（五分） 川连（四分） 朱砂（二分） 冰片（三分） 
此丹专治风热喉症之圣药。如治走马疳，与骨槽风齿落重症者，并用去腐方。如螳螂子 
，用桑螵蛸 灰，存性研末，加冰片少许，吹 
之立消，或用马勃配合亦妙。如诸骨鲠，加急性子为末即愈。【谔按∶治诸骨鲠，用灯心灰 
，白汤送下即愈；鸡骨用苎麻或香油；鱼骨用大蒜、白糖或橄榄；竹木鲠用铁锈；误吞针用 
吸铁石、朴硝；头发绕喉，用自己发烧灰服；螺蛳靥卡喉，用鸭涎。一物一制，相反相承， 
循环至理，各有专方，切勿泥急性子一味也。急性子为凤仙花子，取其急性速行而已。】 



<目录>卷下\医方论上

<篇名>（四）散坚方

属性：茜草根末，此药专消坚块，将茜草根末，配入连砂散内，吹之立软。 
原书用 茹根，近世无识者，药肆中亦不备，故以茜根代之。【谔按∶《阅微草堂笔记 
》，载西域有飞虫，名巴蜡者，人为所啮，必死。惟食茜草根，敷疮即瘥。按∶乌鲁木多茜根 
，其汁可染新绛，则知茜根实出西藏，而市肆者多赝也。经文载四乌 一 茹， 茹，即茜根也 
。今见茜根代 茹之疑，故特质明于此。】 



<目录>卷下\医方论上

<篇名>（五）去腐方

属性：原名下马仙。 
铜绿（一钱二分） 灯草灰（六分） 川连（三分） 冰片（二分） 
此方专治黑臭腐烂，如走马牙疳，将此药配入连砂散内，吹之，其腐即去。 



<目录>卷下\医方论上

<篇名>（六）钟乳石散

属性：原名珠黄散。 
钟乳石（八分） 飞辰砂（一分五厘） 人中白（六分） 儿茶（一钱二分） 制黄柏（一钱） 龙骨（五分） 
薄荷（一钱二分） 冰片（四分） 
此方专治烂牙疳之圣药。如症重，加牛黄、琥珀、珍珠。凡遇各色口疳，若初起，内热 
甚及 
用消肿药吹之，再吹长肉药。如走马疳，穿牙疔毒，及骨槽风，并初生小儿胎毒口疳，本方 
加牛黄、琥珀、珍珠，合去腐方并吹更妙。如初起，此疳黑腐重症，先用去腐方，合连砂散 
并吹之，去其黑腐后，吹此方长肉为妙。若黑腐臭烂无血者，不治。以棉搅之，肉有微红者 
，可治。如先臭烂，旋不臭，又不知痛者，不治。如小儿黄色胎疳如干橘囊者，不治。如痧 
痘后口疳，去黄柏、龙骨，加牛黄，倍珍珠。如口疳重症，须加上好钟乳，及珍珠、朱砂各 
少许，入儿茶内，同研细末，更妙。 



<目录>卷下\医方论上

<篇名>（七）柳仙散

属性：薄荷（一钱） 儿茶（八分） 青黛（五分） 川连（四分） 冰片（二分二厘） 
此方专治口舌碎痛，先取野蔷薇根煎汤，漱口后，吹此药效。 



<目录>卷下\医方论上

<篇名>（八）蝼蛄散

属性：原名金鞭散。 
活蝼蛄。 
上一味，瓦上 存性研末，此治穿腮牙落仙剂，配入钟乳石散吹之，以愈为度，或独吹 



<目录>卷下\医方论上

<篇名>（九）琥珀散

属性：原名余珍散。 
珍珠（二分） 琥珀（三分） 儿茶（八分） 甘草（一分） 冰片（一分五厘） 乳石（三分） 
此治喉舌结毒之要药。先用丝绵卷筷上，抹患处，后吹此药，如广疮结毒，本方内加轻粉少许。 



<目录>卷下\医方论上

<篇名>（十）喉癣方

属性：原名仙鲜散。 
食盐（六分） 蒲黄（四分） 灯草灰（三分） 滴乳石（三分） 青黛（二分） 儿茶（五分） 冰片（一分） 
此治虚火喉癣之神剂。如碎腐，本方加牛黄、珍珠、琥珀、龙骨。如虚腐，本方加人参 
末、制炉甘石。如吹药即痛，去 食盐。 



<目录>卷下\医方论上

<篇名>（十一）蚀鼻方

属性：干蟾蜍 川连（各二钱） 青黛（八分） 麝香（少许） 
此专治疳烂鼻梁之要药。须用丝绵拭净脓秽，吹敷立效。 



<目录>卷下\医方论上

<篇名>（十二）代针散

属性：胆星（三分） 人指甲（二三寸） 冰片（五厘） 朱砂（少许） 
此治乳蛾成脓不穿，将指甲用双红纸卷好，灯上烧炭，存性为末，入辰砂、冰片、胆星 
，研和，吹入喉中，少顷，即出脓血自愈。 



<目录>卷下\医方论上

<篇名>（十三）珍珠散

属性：珍珠（四分） 龙骨（三分） 冰片（一分五厘） 象皮（四分） 儿茶（四分） 乌 骨（四分） 乳香 没药 朱 
砂（各三分） 老参 三七（五分） 降香节（三分） 
此专治牙宣，如牙缝出血不止，将新棉如指大，捏成条，蘸水，再捏扁，蘸药，塞患处 
，以指抵之，勿动，一二次即止。如碎烂，用长肉药，仍用本方，并用煎剂，看虚实二火用之。 



<目录>卷下\医方论上

<篇名>（十四）麝香散

属性：麝香（一钱） 川连（五分） 冰片（一分五厘） 
此方治喉瘤之神剂。 



<目录>卷下\医方论上

<篇名>（十五）开关散

属性：牙皂（一钱） 僵蚕（八分） 
此专治牙喉关闭，吹之神效。 



<目录>卷下\医方论上

<篇名>（十六）熏鼻方

属性：原名玉钥匙。 
巴豆不拘多少，将巴豆压纸上，取油，以纸捻成条，点火，吹灭，以烟熏入鼻中，流 
出清涕，牙关自开。 



<目录>卷下\医方论上

<篇名>（十七）胜烟筒

属性：蓖麻子仁（二粒） 巴豆肉（二粒） 麝香（少许） 
将三味同研，火纸卷烧，熏吸鼻中，牙关立开，此治喉闭不通之圣药。【谔按∶此数方 
，可开后世内症用外治法无数法门，即如温热症，痰蒙热闭等，亦可用醋炭，或麝香、香油捻纸 
卷，烧烟熏之，亦可开。】 



<目录>卷下\医方论上

<篇名>（十八）山甲散

属性：原名天义散。 
穿山甲， ，研末。治误食毒蚁生疮之圣药，独敷即愈，或加入钟乳石散，亦可。 



<目录>卷下\医方论上

<篇名>（十九）珠黄散

属性：西黄（五厘） 濂珠（四分） 川连（七分） 朱砂（三分） 冰片 当门子（各一分） 西洋参（一钱） 儿茶 
（八分） 硼砂（七分） 腰黄（八分） 
专治烂舌之圣药，如虚火上炎，吹之立效。 



<目录>卷下\医方论上

<篇名>（二十）消标散

属性：牙硝（一分） 硼砂（五分） 蒲黄 蜒蚰梅 腰黄（各三分） 青黛（二分） 冰片 麝香（各五厘） 
乌梅肉（四分，炙存性） 
此方专治喉症过服苦寒，以致喉间结一柱肉，或横生，或直下，喉中稍疼，名为喉标。 
此药渐点，并内服滋阴之剂，静养自愈。 



<目录>卷下\医方论上

<篇名>（二十一）青灵丹

属性：川柏（一钱） 青黛 儿茶（各六分） 
此方专治口碎，加入柳仙散内，吹之神效。【谔按∶凡用儿茶，不可用火 ，欲使之松 
脆，须日晒即脆。】 



<目录>卷下\医方论上

<篇名>（二十二）紫雪丹

属性：石膏 寒水石 滑石（各八两） 升麻 犀角片 羚羊片（各一两） 元参（二两） 甘草（八钱） 沉 
香屑 木香屑（各五钱） 
上药水煎，取浓汁，去渣，投入提净朴硝三两六钱，文火慢煎，俟水气将尽欲凝结时， 
纳朱砂、冰片各三钱，金箔一百张，研细和匀，收储听用。 
此方治重舌木舌，乃口舌生疮，或敷或服，均妙。（景华按∶此即《局方》紫雪，惟制 
法稍异。）【谔按∶此方治热症内陷痉厥，用此可开。若热症而偏于风者，用至宝。热蒙心包而 
见谵语，用牛黄清心。若系痰蒙气闭，则用苏合香丸。一症有一方，何今人一遇闭厥，辄手 
忙脚乱，恐吓病家，不问其症之为痰、为风、为气、为热，乱写清心、至宝、紫雪，误人生 
命，毫厘千里，可不慎哉！】 



<目录>卷下\医方论上

<篇名>（二十三）砂散

属性：原名清溪秘传北庭丹。 
番 砂 人中白（各五分） 瓦上青苔 溏鸡矢 瓦松（即瓦花，各一钱） 
上药用银罐子二个，将药装在罐内，上以空罐对口合住，盐泥封固，炭火 红，三炷香 
为度，候冷开罐，将药取出，入麝香、冰片各一分，研细用之。此方专治舌菌，用磁针刺破，将 
此药点上，再以蒲黄盖之。其症最恶，初起如头疼痛无皮，朝轻暮重，以此药点之，自然消 
缩。若失治，至舌烂穿腮，大凶，百无一生。 



<目录>卷下\医方论上

<篇名>（二十四）固齿白玉膏

属性：宫粉（一两） 珍珠（三钱） 麝香（二钱） 象牙硝（五钱） 以上四味，研末用，阳起石、龙骨各一 
两， 
本各三钱，用长流水浓煎汁，去渣，将阳起石、龙骨火 通红，入药汁内七次，焙干研末， 
再与宫粉等四味，同研极细再用黄蜡三两溶化，拌入前药末，调和成膏。用时，摊油纸上， 
贴患处，闭口勿语而愈。 
此方治牙宣，齿摇不固，将膏贴之，神效。 



<目录>卷下\医方论上

<篇名>（二十五）拔疔散

属性：砂 白矾 朱砂 食盐 
用铁锈刀烧红，将矾、盐放于刀上 ，各等分，择丁日午时研末。专治牙缝生疔，肿起 
一粒如粟米状，痛连腮项。若麻痒，破流血水，疼痛异常，即黑疔，属肾火毒，俱用银刀挑破见 
血，搽此药即痊，内服黄连解毒汤效。 



<目录>卷下\医方论上

<篇名>（二十六）小蓟散

属性：小蓟 百草霜 炒蒲黄 醋香附（各五钱） 
四味末之，治牙衄血出不止，即将此药擦牙，即愈。 



<目录>卷下\医方论上

<篇名>（二十七）牢牙散

属性：龙胆草（一两五钱，酒浸） 羌活 地骨皮（各一两） 升麻（四分） 
四味末之，治牙宣齿动，将此药擦之，立愈。 



<目录>卷下\医方论上

<篇名>（二十八）加味硝黄散

属性：原名禁药。 
牙硝（二钱） 蒲黄（五分） 冰片（一分五厘） 僵蚕（一分，制） 牙皂（一分二厘，制） 白芷（一分） 
此方专治一切喉症，如痰甚，加蜒蚰梅。 



<目录>卷下\医方论上

<篇名>（二十九）七味僵蚕散

属性：原名金丹。 
制僵蚕 白芷（各一分） 牛黄（少许） 牙硝（一钱八分） 生蒲黄（四分） 硼砂（八分） 冰片（二分） 
加玉丹少许，亦可。 



<目录>卷下\医方论上

<篇名>（三十）八味薄荷散

属性：原名碧丹。 
薄荷（六分） 玉丹（四分） 甘草 冰片（各一分） 牛黄（多用） 
百草霜三分，灯草灰五厘，制牙皂少许。 
此二方专治咽喉急症之神剂。若治喉风，宜用前方七分，本方三分，吹之立效。 
如痛缓，独用本方。 



<目录>卷下\医方论上

<篇名>（三十一）铜绿散

属性：原名红袍。 
铜绿（五分） 腰黄（一钱） 冰片（七厘五毫） 
此方专治肾经黑色铁皮疳，及牙宣等症。如牙龈与口唇内皮，烂如云片，或龈中出血， 
或口碎，吹之立愈。【谔按∶此方冰片不妨加重，市肆铜绿罕真，不如代以画家所用之石绿为妥 
，青黛、黄柏、均可加入。】 



<目录>卷下\医方论上

<篇名>（三十二）加味铜绿散

属性：原名绿袍。 
铜绿（一钱） 腰黄（五分） 冰片（一分五厘） 炒食盐（六分） 炙山甲（一钱） 
专治实火走马牙疳腐烂，臭肉浮起，先吹此药，候腐臭烂肉脱落后，再用地骨皮散吹之，即愈。 



<目录>卷下\医方论上

<篇名>（三十三）红枣散

属性：原名紫袍。 
大红枣，用竹刀破开，去核，腰黄研末，填入枣内，瓦上炙脆，研末用。 
此专治脾经各色口疳，龈肿腐烂，牙疔等症。如龈有毒，必用此丹拔毒，吹之立愈。 



<目录>卷下\医方论上

<篇名>（三十四）地骨皮散

属性：原名黄袍。 
鲜地骨皮（五分，洗净，去黑衣，晒干研末， ） 中白（一钱） 蚕沙（炙三分） 冰片（二分五厘） 
杜咸橄榄（一钱五分，瓦上炙） 凤凰衣（一钱，瓦上炙） 黄狗屎 中元米（一钱，洗净晒干） 
此方专治各种虚火口疳，腐烂不能饮食。又治初生小儿马牙雪口二症，吹之立效，亦可长肉。 



<目录>卷下\医方论上

<篇名>（三十五）白田螺散

属性：原名白袍。 
野荒田中白田螺壳（三钱，洗净研末，水飞） 儿茶（一钱） 冰片（二分） 
此方专治肺疳，光亮而硬，或牙龈腐烂，色白，吹之即愈。 



<目录>卷下\医方论上

<篇名>（三十六）人中白散

属性：人中白（一两， ） 黄柏（五钱） 川连（三分） 蚕退纸（三钱， ） 冰片（一钱） 
专治痘后口疳要药。【谔按∶余用中白散，有儿茶、青黛、薄荷，无川连、蚕退纸，用 
之亦效。】 



<目录>卷下\医方论上

<篇名>（三十七）抹口方

属性：树汁，抹患处立愈，此治鹅口效方。 



<目录>卷下\医方论上

<篇名>（三十八）牛黄益金散

属性：牛黄（三分） 冰片（五厘） 硼砂 制僵蚕（蜜炙） 黄柏（各一钱半） 
共研末，用蜜调和，涂患处，或丸如龙眼大，含化，均愈。 
专治虚火上炎，咽喉生疮，破烂者。 



<目录>卷下\医方论上

<篇名>（三十九）玉钥匙

属性：硼砂（五钱） 牙硝（一两五钱） 制僵蚕（二钱） 冰片（一分） 
此方治风热喉闭，及缠喉风之神剂，再加腰黄二钱，名金锁匙。 



<目录>卷下\医方论上

<篇名>（四十）喉癣神方

属性：西黄 冰片（各一分） 山羊血（二分） 血珀（三分） 川连（五分） 硼砂（一钱） 青果核炭（三分） 灯草灰（五分） 
共研末，每一匙药，用一匙蜜调之，放舌尖上，徐徐咽下，一日五次。如不见效，将本 
方加蜒蚰梅即愈，乃治喉癣之圣药。 



<目录>卷下\医方论上

<篇名>（四十一）喉风急救神方

属性：土牛膝根（俗名臭花娘根），洗净捣汁，灌入口中，如不能咽，即令其人仰，以汁滴入鼻 
中，流至咽喉下，亦可望开。 
专治一切喉风乳蛾等症。草虽轻浅，其功甚大，不可忽视，或秋月采根，阴干研粉，再 
用鲜根打汁拌干，以备急用。 



<目录>卷下\医方论上

<篇名>（四十二）冰硼散

属性：冰片（一分五厘） 硼砂（三钱五分） 制僵蚕（三分） 牙硝（二钱五分） 蒲黄（七分） 制胆矾（五分） 
此方治一切急喉风，双单乳蛾，喉痈，牙关紧闭等症，吹之愈。 



<目录>卷下\医方论上

<篇名>（四十三）烂喉痧方

属性：乌牛粪尖（一个,瓦上 ） 人指甲（一分,男用女，女用男） 西黄（一分） 珍珠（二分） 青黛（一 
钱） 冰片（二分） 人中黄（一钱） 
此方治烂喉痧之神药，吹入即愈。如咽喉碎腐，用薄蜜调之，含咽亦效。 



<目录>卷下\医方论上

<篇名>（四十四）三黄散

属性：生地黄（君）、生蒲黄（臣）、牛黄（佐）、冰片（使）。 
上为末，用芭蕉汁调敷患处，或用扁柏叶汁和蜜调涂，或用后方亦可。 



<目录>卷下\医方论上

<篇名>（四十五）又方

属性：生大黄（一钱） 生蒲黄（一钱） 冰片（五厘） 麝香（三厘） 
上为末，加白蜜，调入姜汁、葱汁，或芭蕉汁、侧柏叶汁，均可。以上二方，专治颈痈面痈 
，如肿硬未消，气滞血凝，或痰凝结毒，不散，宜用姜葱汁调涂。此二方，并治小儿丹毒， 
神效。切勿入口为要。 



<目录>卷下\医方论上

<篇名>（四十六）熊胆冰黄散

属性：胡黄连 儿茶 硼砂（各三钱） 熊胆 牛黄（各七分） 冰片（三分） 
共为末，专治喉痹肿痛，吹喉中痛处，立效。 



<目录>卷下\医方论上

<篇名>（四十七）柳黄散

属性：黄连 黄柏 蒲黄 青黛 硼砂 胡黄连 芒硝（各等分） 冰片（少许） 
此方专治喉痛口舌生疮，破烂，吹之立效。 



<目录>卷下\医方论下

<篇名>（一）上清丸

属性：元明粉（二钱） 川连（一钱） 月石（一钱五分） 枯芩（二钱） 薄荷（三钱） 冰片（四分） 桔梗（一钱五分） 山豆根（一钱五分） 甘草（八分） 大黄（三钱） 
上研末蜜丸，芡实大，每吞一丸，重则连吞一丸，将药含口中化下，其肿渐消而愈。此 
丸专治实火，喉咙肿痛之神药也。 



<目录>卷下\医方论下

<篇名>（二）噙化丸

属性：大原地（煮，八钱） 麦冬肉（五钱，烘干） 山豆根（五钱，煮烂） 川黄柏（三钱，焙） 天花粉（五 
钱） 食盐（三钱） 真青黛（一钱五分） 元参（四钱，炒） 白柿霜（一两） 嫩玉竹（二钱） 冰片（一钱五分） 
上为末，如前和丸，蒲黄为衣，含化下一丸，此丸专治虚火咽喉肿痛者。【谔按∶上方 
着重在心肺胃，故治实火。此方注意在肝脾肾，故治虚火。医家必备之药也。】 



<目录>卷下\医方论下

<篇名>（三）百草膏

属性：薄荷（八分） 玉丹（五分） 川贝（一钱） 灯草灰（五厘） 柿霜（八分） 甘草（一分五厘） 天花粉（一钱 
上药研匀一处，用白蜜调膏频咽，噙之即效。此膏专治喉癣及喉菌等症，若症重，兼服 
剂，并用吹丹。如治喉刺，玉丹、薄荷忌用。如见劳病已重，津竭火炎之候，亦不必用。 



<目录>卷下\医方论下

<篇名>（四）内托护心散

属性：防毒攻心。 
真绿豆粉（一两） 乳香（去油，五钱） 灯心灰（少许） 【谔按∶余治温邪挟毒，逆陷心包，每 
用绿豆衣炒银花、朱灯芯为引方，甚效。可见用药贵乎灵活，不可拘执一途也。】 



<目录>卷下\医方论下

<篇名>（五）又方

属性：朱砂 甘草（各一钱） 乳香（净末三钱） 
上药共研末，和匀，以生甘草一两煎浓汤，调一匙，时时呷之。【谔按∶此方不如前方 
清灵，拟加入翘心、山栀仁、绿豆衣等同煎，较妥。如痰涎壅甚，可服控涎丹数分。】 



<目录>卷下\医方论下

<篇名>（六）清肺饮

属性：治痰湿气逆咳嗽。 
贝母 天花粉 甘草 
上三味，水煎服。 



<目录>卷下\医方论下

<篇名>（七）犀角地黄汤

属性：治胃热火邪吐衄。 
犀角、生地、白芍、丹皮。又方，再加解毒药，名犀角解毒汤。【谔按∶解毒，如银花 
、生甘草、料豆衣之属。】 
上四味，先用三物水煎去渣，入犀角汁热服。 



<目录>卷下\医方论下

<篇名>（八）导赤散

属性：治口糜淋痛泻火。 
生地 木通 甘草梢 
上三味，水煎服。一方再加竹叶。 



<目录>卷下\医方论下

<篇名>（九）四物汤

属性：通治血家百病。 
当归 熟地 川芎 白芍 



<目录>卷下\医方论下

<篇名>（十）六一散

属性：（一名天水散）治表里三焦湿热，泻火。 
滑石（六两） 甘草（一两，研末） 
新汲水调服，或灯心汤下。 



<目录>卷下\医方论下

<篇名>（十一）蜜煎导法

属性：治胃府无热。便闭者，不宜轻攻，用此法。 
白蜜，纳铜器中，微火煎如饴，勿令焦，俟可丸，捻作挺，如指许长，如橄榄样，纳入 
谷道中，以手急抱，欲大便时，乃去之。 



<目录>卷下\医方论下

<篇名>（十二）泻黄散

属性：治胃火口疮，并治脾火。 
防风 甘草 黑山栀 藿香 石膏 
上味，炒研末，蜜调服。 



<目录>卷下\医方论下

<篇名>（十三）钱乙泻黄散

属性：治胃热火郁，及口疮。 
升麻、防风、白芷、黄芩、枳壳、半夏、石斛、甘草、水煎服。 



<目录>卷下\医方论下

<篇名>（十四）清咽太平丸

属性：治膈热咽痛。 
薄荷 川芎 柿霜 甘草 防风 犀角 桔梗 
上为末，蜜丸。 



<目录>卷下\医方论下

<篇名>（十五）甘露饮

属性：治胃热口疮吐衄。 
生地、熟地、天冬、麦冬、甘草、石斛、黄芩、茵陈、枳壳、枇杷叶，一方加犀角，水 
煎服。 



<目录>卷下\医方论下

<篇名>（十六）黄连解毒汤

属性：凉血清热解毒，口疮可任之。 
黄连、黄柏、黄芩，水煎服，此即三黄汤也。 



<目录>卷下\医方论下

<篇名>（十七）凉膈散

属性：治膈上实热。 
酒浸大黄、芒硝、甘草、连翘、山栀、薄荷、黄芩、竹叶，开水泡去渣，澄清饮之。 



<目录>卷下\医方论下

<篇名>（十八）清胃散

属性：治齿龈出血，口疮牙宣等症。 
升麻、黄连、当归、生地、丹皮、石膏，水煎服。 



<目录>卷下\医方论下

<篇名>（十九）泻白散

属性：泻肺火。 
桑皮、地骨皮、甘草、粳米，水煎服。 
一方加人参、云茯苓、知母、黄芩，名加减泻白散。 



<目录>卷下\医方论下

<篇名>（二十）凉肺汤

属性：治肺中实热。 
知母、贝母、天冬、麦冬、黄芩、陈皮、甘草、桑皮，水煎服。 



<目录>卷下\医方论下

<篇名>（二十一）消毒犀角饮

属性：治咽喉肿痛，毒瓦斯壅甚者。 
犀角、牛蒡、荆芥、防风、薄荷、桔梗。如内热，加黄芩、黄连，水煎服。 



<目录>卷下\医方论下

<篇名>（二十二）玉液上清丸

属性：治风热上壅，口舌生疮，咽喉肿痛等症。 
薄荷（四两） 柿霜（五两） 桔梗（四两五钱） 甘草（三两五钱） 川芎（一两八钱） 百药煎（五钱四分） 
砂仁（四钱五分） 青黛（三钱） 冰片（二钱） 硼砂（二钱） 元明粉（三钱） 
上十一味，为末，蜜丸，如鸡豆大，每服一丸，不拘时噙化。 



<目录>卷下\医方论下

<篇名>（二十三）清咽诃子丸

属性：治咽喉烦渴。 
诃子肉（四钱，姜汁拌面煨） 葛根（一两二钱） 冰片（一分五厘） 柿霜（四钱） 百药煎（三钱） 甘 
草（一钱） 
上为末，蜜丸，如芡实大，每服一丸。 



<目录>卷下\医方论下

<篇名>（二十四）柏母丸

属性：治痰火郁结，咽喉不利。 
贝母（六钱） 川柏（蜜炙，一两） 冰片（一钱） 
蜜丸，如青豆大，每服一丸。 



<目录>卷下\医方论下

<篇名>（二十五）柏花丸

属性：治肺热咳嗽。 
贝母四钱，川柏（蜜炙）一钱，百合二钱，款冬花二钱五分，冰片三分，蜜丸，如青豆大 
，每服一丸。 



<目录>卷下\医方论下

<篇名>（二十六）除疮落菌膏

属性：（一名犀角膏）余治童子出麻后，舌生疮，出血如泉，诸药不效，一旦舌出菌者三，其子 
如狂，即用此方噙服三五丸，即落。并治咽喉口舌生疮生菌，噙化即效。 
真血珀 生犀角 辰砂 茯神 冰片（各一钱） 人参 酸枣仁（各二钱） 
上研末蜜丸，如弹子大，每服一丸，麦冬汤下。 



<目录>卷下\医方论下

<篇名>（二十七）利膈汤

属性：治脾肺火热，虚烦上壅，咽痛生疮。 
薄荷 荆芥 防风 桔梗 甘草 牛蒡 人参 或加僵蚕 



<目录>卷下\医方论下

<篇名>（二十八）玉屑无忧散

属性：治缠喉风痹，咽喉肿痛，咽物有碍，或风涎壅滞，口舌生疮，及骨鲠屑尘，并除三尸， 
去八邪，辟瘟疫等症。 
元参 荆芥 贯仲 山豆根 茯苓 滑石 甘草 黄连 硼砂（各五钱） 寒水石 砂仁（各 
三钱） 
上为末，每服一钱。 



<目录>卷下\医方论下

<篇名>（二十九）加味射干汤

属性：治喉痹肿痛。 
射干 生地（各一钱） 桔梗 连翘 黄芩 贝母 元参 甘草（各七分） 荆芥（五分） 牛蒡（七 
分） 水煎服。 



<目录>卷下\医方论下

<篇名>（三十）滋阴消痹汤

属性：治肿毒口疮，兼治咳嗽声哑。 
当归、生地、沙参、百部各一钱，射干、地骨皮、知母、麦冬、桔梗、炒黄芩各七分， 
元参、甘草各五分，水煎服。 



<目录>卷下\医方论下

<篇名>（三十一）清肺散火汤

属性：治肺中有伏火，因风寒闭郁，或过服寒凉，火不得泄者。 
杏仁、紫苏各一钱，前胡、旋复花、桑皮、贝母、麻黄、桔梗各七分，甘草五分，葱一 
茎，姜一片，水煎服。 



<目录>卷下\医方论下

<篇名>（三十二）滋水开阴汤

属性：治未成痨瘵，遽然声哑，有痰嗽者。 
沙参二钱，知母、贝母各一钱，甘草、石菖蒲各三分，苏子、陈皮、升麻各七分，诃子 
肉五分，生姜一片，红枣二枚，水煎服。 



<目录>卷下\制药

<篇名>（一）制玉丹法

属性：生明矾打碎如指大，倾入银罐内，炭火 ，以筷刺入罐底，搅之无块为度。次将上好牙 
硝，打碎投下，约十分之三，再将硼砂打碎投下，亦十分之三，再将生矾逐渐投下，候其烊尽， 
照前投硝硼少许，如是逐层投完，待至铺起，罐内发高如馒头样，止。方架炭火，烧至干枯 
，然后用洁净瓦一大片，覆罐上，一时取去，将牛黄少许为末，用水四五匙，调匀，滴丹上 
，将罐仍入内，火烘干，即取起，连罐覆洁净地上，用纸衬地上，再将碗覆之，过七日，收 
储听用。轻松无坚纹者佳，如有坚纹，不堪用，或留作蜜调药中用。 时火候，初宜缓火， 
然亦不可过缓，恐致矾僵，不易溶化，后必坚实，中间及后，须用武火，又如矾未溶化，即 
投硝硼，必不尽溶，势必坚实，罐须煨透，不令爆碎，倾过银者不用，此丹必多制，愈久愈 
妙，名曰玉丹。 



<目录>卷下\制药

<篇名>（二）制黑鱼胆法

属性：腊月取黑鱼胆阴干。或人身袋盛哺脆。研用。 



<目录>卷下\制药

<篇名>（三）制灯草灰法

属性：择白净灯草，放于金漆桌上，喷清水，灯草上，用笔管一头草住，将灯草用竹筷筑于管 
中，再用纸塞，一头放火中，烧竹通红，收出，放在瓶中，用湿手巾覆之，待冷取出，去竹灰， 
收储听用。必要黑色而成团者佳。 



<目录>卷下\制药

<篇名>（四）制巴豆法

属性：将巴豆净肉，去衣用一两，以麻油七钱，煮，酒七钱同煎，油酒尽为度，取起放于矾中 
，入银罐内，炭火 ，以筷刺入罐底，搅之无块为佳。连罐覆洁净地上，再用碗覆之，过七日， 
收储听用。 
又法，明矾三钱，入铫溶化，投入巴豆肉三粒，待干，去巴豆，研用，名曰巴矾。 



<目录>卷下\制药

<篇名>（五）制蜒蚰梅法

属性：四月间买青梅子，捣碎去核，放碗内，投矾一层，捉蜒蚰，不拘多少，待矾、蜒蚰烊尽 
，再投梅矾一层，再捉蜒蚰投下，烊尽，至百日，倾入银罐中，炭火 之，以筷刺入罐底，搅之 
无块为度，待如馒头样发起者，即取下，连罐覆于地上，以碗盖之，过七日后，火毒出尽， 
收储用之。 
又法，将青脆大梅子，去核打碎，铺在碗底内，再将蜒蚰数条，铺梅肉上，又将白矾末 
铺于蜒蚰上，逐层铺完，待其矾、蚰化尽，日中晒梅极干研用，或瓦上炙脆为末，如痰涎壅塞喉 
风等症，加入各吹药中，皆效。或蜜汤同药调和，渗下咽喉，亦可消痰，神效。 



<目录>卷下\制药

<篇名>（六）制琥珀法

属性：先用侧柏子末入瓷锅中，再入琥珀于末中，用炭火煮，从巳至申，别有异光，即取起， 
扬如粉重，研细极为度。 



<目录>卷下\制药

<篇名>（七）制指甲法

属性：用双红纸卷好指甲，烧灰存性，研末。 
又法，将指甲入无名异中同炒，至指甲松脆，去无名异，研用。 



<目录>卷下\制药

<篇名>（八）制砂法

属性：将 砂研至无声，水飞过，醋煮干，如霜用，然 砂能烂五金，化人心为血，细阅本草 
，消食破瘀滞 瘕，不可多服。 



<目录>卷下\制药

<篇名>（九）制蝼蛄法

属性：须五月间，取活蝼蛄一个，将抱退鸡子软白皮裹，入大蛤蟆口内，草缚泥固， 过取出 
，研末听用。 
又法，将蝼蛄置瓦上， 存性，不用大蛤蟆，亦可。 



<目录>卷下\制药

<篇名>（十）制炼盐法

属性：将食盐入清水中，烊尽去泥脚，取水煎炼，再倾罐内，炭火 透，白如霜者佳，留久听 
用。 



<目录>附录验方

<篇名>喉风夺命丹

属性：专治急喉风，痰涌气逆，吹之立效。 
真西黄 珍珠 当门子（各一钱） 辰砂（四钱） 枪硝（一两五钱，即牙硝） 月石（五钱） 僵蚕（一 
钱） 雄精（二钱） 人中黄（一钱） 
九味各研细末，瓷瓶收储，勿泄气。如遇急喉风，痰声辘辘，呼吸气促者，急吹此丹二 
三管 
之，其症必痰潮上涌，气短欲绝。有初起寒热，至三四日后发者，有一二日发者，有朝发夕 
死，夕发旦死者，总以痰涌气促为的候。如见此症，急用此丹，景华亲试之，果验。或用臭 
花娘根，打汁灌之，亦妙。修园附刻急救方，有一方与此相类，其可异处，亦用枪硝一两五 



<目录>附录验方

<篇名>黑吹药方

属性：专治烂喉痧。 
辰砂（二钱） 元寸 西黄 月石（各三分） 琥珀（五分） 珍珠 元明粉（各二分） 冰片（一钱） 皂 
荚（五 
分，此味肉灰可疑，未知何等肉灰，姑存之） 



<目录>附录验方

<篇名>制猪胆法

属性：川连 僵蚕 月石 青黛 雄黄 牙硝 白矾 薄荷（各五钱） 
上八味，研细末，用雄猪胆四个，将胆汗和药拌匀，仍纳猪胆壳内，立冬日放地坑中， 
春分日取起，再研，如遇烂喉痧，和入前方吹之，神效。轻者，独吹亦妙。 



<目录>附录验方

<篇名>走马疳方

属性：元寸 青盐 雄黄 珍珠 西黄 冰片（各一分） 月石（四分） 人中白（五分） 铜绿（八分） 
九味研末，加鳝血少许。 
此方与陶廷昭走马疳方同，如遇牙疳腐烂，吹之立效。 



<目录>附录验方

<篇名>救急破棺丹

属性：老猪婆粪 
须于冬天收取，置屋上，日晒夜露，约一月余取下，放炭火上。 至烟将绝时，闷息听 
候四五月间，采臭花娘根打汁，拌入 过猪粪内晒干，再拌再晒，如是七次，瓷瓶收储。凡 
遇喉蛾喉痈喉痹诸急症，痰涎壅塞，声不能出，气息欲绝者，此药下咽即活。倘牙关紧闭， 
不能受药，滴入鼻中，亦效。又治暑天痧胀，腹痛欲绝者，凉水调下。又治下疳腐烂，麻油 
调敷。（景华按∶此即南阳猪肤汤意，盖猪，水畜也。母猪，阴类也。粪，阴中之至浊者也 
。喉症半属阴虚火亢，胃浊上蒸，取母猪粪以入阴降浊，又取杜牛膝根之升中有降，能吐能 
下，是以奏功甚速。至治痧症，亦以浊攻浊意，然不如用马粪 灰为妙，见吴鞠通《 
温病条辨》。）【谔按∶士翘先生治烂喉痧，每用血清，血清西药也，据传系马溲所提之精华也。 
服血清而效者固多，服血清而蒙其害者，亦复不少，余见屡矣，然终不如此方之稳。】 



<目录>附录验方

<篇名>王梦隐青龙白虎汤

属性：橄榄、生芦菔、水煎服。 
自注云∶此余自制方，橄榄色青，清足厥阴内寄之火风，而靖其上腾之陷，芦菔色白， 
化手 
太阴外来之燥热，而肃其下行之气，合而为剂，消经络留滞之痰，解膏粱鱼面之毒，平时代 
茶，可内喉症，勿以平淡而忽诸。 



<目录>

<篇名>王跋

属性：《囊秘喉书》一帙。无卷数，俞养浩先生得之某氏。辛丑冬，喉症盛行，迄于明年之夏 
，先生施药之外，谋刊是书，以广治法。因其文义舛缪，方名怪特，一似铃医所为，爰命景华重 
加厘订，谨就原文，钩稽审核，参以群说，别为八篇，删取异名，归诸尔雅，药味铢两，悉 
仍其旧。萧君冬友，与参订之役，商榷既定，竟付杀青。 
\x光绪二十八年四月新阳王景华跋\x 



<目录>

<篇名>张跋

属性：咽喉一症，其来也速。其势也猛，其致病之由也杂。医者审证用药，寒热攻补，各有所 
宜，诚未可偏执一是也。顾自来治喉症者无专书，临证者卒鲜把握，自洞主仙师《白喉忌表抉微 
》之书出，治喉症者，遂相率而用寒凉，根据方而用，效者害者互见，未可以为尽善之书。曩 
者友人赠予《囊秘喉书》一册，反复研究，确有至理，取而用之，复有神效。噫！杨公之作 
是 
灭而已。而谔也，虽有此重订广布之愿，亦无从着手。今幸编录已臻完善，不敢忘诸君之德 
，故复赘数语，以为跋。 
\x民国四年乙卯八月海虞张谔汝伟书于寿石居南窗下\x 



<目录>

<篇名>增录

属性：录白喉治方二则并题词 
蠹简 编赤绿字，千金龙史索洪蒙，我从气化求真谛，玉版金题叩素宫。 
此症始于北而行于南，从前古法无可遵，不得已而取伤寒中一阴一阳结为喉痹之方，以 
治，创出养阴清肺一法。近人本此，虽不皆效，然妄汗搜风温燥之弊可免，玉钥之喻，可无愧矣 
。 
喉见愈之方抄录，以免日久忘怀，并以此法示门下及儿辈，补石识。 
此余受业师，唐均良先生之作也。伟增录于此，扬先生六仁风，以拯天下之同胞也。门 
人张谔拜识。 



<目录>增录

<篇名>石龙丹

属性：治阴火上炽，形寒里热，大便坚结，咽嗌微痛。 
太阴元精石 龙胆草 川柏 知母（盐水炒） 元参 川贝母 丹皮 金银花 淡竹叶 
朱灯芯 冬瓜子 生苡米 
各研细末，吹之，煎服亦可。惟元精石有商酌。分量随症定。 



<目录>增录

<篇名>珠燕南飞散

属性：膏粱蕴热，痰胶肺胃。 
石燕 镑羚羊 天竹黄 川贝母 上濂珠 乌犀尖 生枳壳 生白芍 细菖蒲 生决 
明生蛤壳 天花粉 山栀仁 潼木通 滑石（丹皮水炒） 
上十五味，各研细末，贮用。 



<目录>增录

<篇名>霹雳针

属性：猪牙皂角一味，醋炒枯，研细用，一秒时即得大吐。 
牙疳外治二方 症重者，烂口亦可。 
大黄（三钱，生研） 绿豆粉（二钱，炒研） 公丁香（十粒，研） 
三味和匀，以开水涂两足心，其患立瘥，效如神。 
另用青葱管，苏梗煎浓汁，熏洗两足。 



<目录>增录

<篇名>又方

属性：清香饼、生香附、生半夏等分研，鸡清调作饼，贴（男左女右）涌泉穴。初生小儿螳螂子 
雪口鹅口均治，加入葱白、麝香、更妙。 



<目录>增录

<篇名>马培之先生柳华散

属性：治一切风温喉症，肿痛红胀，单双乳蛾，口疳牙疳等症。 
人中白 碎金 蒲黄粉 月石 川柏 青黛 
研末，各等分，加冰片用之。 



<目录>增录

<篇名>冰梅竹月丹

属性：均良心得方。 
天竹黄 月石 绿萼梅 冰片 
研细用。 
【谔按∶以上二方，皆系余家常日用之要药，百试百验之秘方，今特登出，以供众采，庶几 
不负救世之婆心也。】 
治喉之法，以上所录，略可称备。而病家往往于饮食之中，一不留意，以致复发而成坏 
者，又不少。兹特录出家常食物数种，以告患喉恙者。（汝伟志） 
海蛰 莱菔 西瓜皮 茶腿 酱鸭 淡菜 干贝 腐衣 洋菜 菜干 麒麟菜 以上菜 
品 
挂面 藕粉 山药 冬瓜 以上点品 
盐水炒杏仁 西瓜子 梨 松子肉 青盐陈皮 广橘 以上杂食品 
雨前 白残花 生蛤壳 朱灯芯 以上代茶品 
食物之可饮者固多，兹不过择其食之无害有益者，略举一二而已，如贫家以菜干代茶， 
则尤为相宜。 

