
<篇名>伤寒审证表
书名：伤寒审证表
作者： 
朝代：清  
年份：公元1644-1911年  



<目录>

<篇名>序

属性：有熊氏作而医学肇兴含生育物疵疠不作周秦而降和华仓扁之雄各传其术以奏神奇汉张机氏审经脉和药石集经方之大 
成举世尊为医中至圣懿哉伤寒论一书亘万古莫能忒矣顾以年代贸迁章次陵杂潜心搜讨多所难通唐孙真人后迄无解者 
国朝医学昌明得昌邑黄元御氏以天挺才智着伤寒悬解以阐之于经络脏腑阴阳顺逆综贯条理剖析靡遗亦既 若日星矣 
然而原文 列笺注闳富非攻医力学之士仍苦猝难辨晰泾邑包司马诚良于医以需次鄂中来谒叩以黄氏学言之甚悉并质其所 
为伤寒审证表均根据黄氏编第者一册请付剞披阅一过证状毕呈如掌如貌不失铢寸厥功钜哉岂惟克章黄氏绝业其有裨于民生 
日用之需至切也（瀚章）忝膺 寄冀苏蒸黎之凋瘵而跻之仁寿举凡所为巩邦本利元元者致治之术与良医治疾将无同因序 
是表辄 于怀而未能忘也 
\x同治九年岁在庚午冬十有二月朔督楚使者合肥李瀚章序\x 



<目录>

<篇名>序

属性：伤寒论一书晋时已无善本王叔和搜辑成之唐孙思邈着千金方尚未得见伤寒论晚乃见之故千金方中伤寒门方论缺略后 
乃作千金翼方补之宋林亿等所校仍王叔和编次之旧成无己作注亦未能将本文编正篇次既乱注故未明嗣后注家虽多袭讹承 
错异说纷起无可执中迨我 
圣朝医学昌明山左昌邑黄氏坤载应运而生苦心孤诣作伤寒悬解一书于原文一百十三方分别六经剖析贯串一一厘正注 
明本病经病腑病脏病坏病及传腑传脏入阳入阴纲举目张各归各门于是伤寒一书条理井然文义昭着是黄氏有功于仲景实非 
浅鲜即谓仲景原书复出无不可也予少游山左随张宛邻先生学医先生令校雠黄氏诸书而于伤寒一书尤为致力惟其文奥义精 
最难记诵因作伤寒审症表一卷钩元提要时时温习以备遗忘同志者见而好之谓可为伤寒之一助怂恿付梓阅者匡其不逮而惠 
教之幸甚缮成聊记数语以叙缘起云 
\x同治九年七月望日泾县包诚书于鄂省寓中\x 



<目录>

<篇名>太阳

属性：本病中风 发热恶寒者发于阳也发于阳者七日愈身大寒反不欲近衣寒在皮肤热在骨髓也太阳病发热汗出恶风脉缓名 
中风太阳病头疼发热汗出恶风（桂枝证）太阳病中风阳浮阴弱阳浮者热自发阴弱者汗自出恶风恶寒发热鼻鸣干呕（桂枝 
证）太阳病发热汗出此营弱卫强故汗出欲救邪风者桂枝汤主之（桂枝证）脏无他病时发热汗出不愈者卫气不和也先于其 
时发汗则愈（桂枝证）病常自汗出者此营气和营气和者外不谐以营行脉中卫行脉外复发其汗营卫和则愈（桂枝证）太阳 
病服桂枝汤烦不解先刺风池风府却与桂枝汤则愈（桂枝证）太阳病外证未解脉浮弱当以汗解（桂枝证）太阳病外证未解 
不可下欲解外者桂枝汤主之（桂枝证）脉浮大但言便硬设利之为大逆硬为实汗出而解（桂枝证）太阳病未解脉阴阳俱停 
必先振栗汗出而解但阳脉微汗出解但阴脉微下之解若欲下之宜调胃承气汤（桂枝证）酒客病不可与桂枝汤得汤则呕（忌 
桂枝证）服桂枝汤吐者其后必吐脓血（忌桂枝证）桂枝本为解肌若其人脉浮紧发热汗不出者不可与也（忌桂枝证） 
本病伤寒 无热恶寒者发于阴也发于阴者六日愈身大热反欲得近衣热在皮肤寒在骨髓也太阳病或已发热或未发热必 
恶寒体疼呕逆脉阴阳俱紧名伤寒 太阳病头痛发热身疼腰痛骨节疼痛恶寒无汗而喘（麻黄证）脉浮者病在表可发汗脉浮 
而数可发汗（麻黄证）伤寒发汗宜解半日许复烦脉浮数可更发汗宜桂枝汤（麻黄证）伤寒不大便六七日头痛有热者与承 
气汤其小便清者不在里仍在表也须发汗（此麻黄证）若头痛者必衄宜桂枝汤（麻黄证）太阳病脉浮紧发热身无汗自衄者 
愈（麻黄证）伤寒脉浮紧不发汗因致衄者麻黄汤主之（麻黄证）太阳病脉浮紧无汗发热身疼痛八九日不解麻黄汤主之服 
药已微除发烦目瞑剧者必衄衄乃解阳气重故也（麻黄症） 
兼病 太阳之为病脉浮头项强痛而恶寒 太阳病得之八九日如疟发热恶寒热多寒少不呕清便自可一日二三度发脉浮 
缓者为欲愈也脉微而恶寒者阴阳俱虚不可更发汗下吐也面色反有热色者未解也以不得小汗出身必痒（桂麻各半证）形作 
伤寒脉不弦紧而弱弱必渴被火必谵语弱者发热脉浮解之汗出愈（桂枝越婢证）太阳病发热恶寒热多寒少脉微弱者此无阳 
也不可更汗（桂枝越婢证）服桂枝汤大汗出脉洪大者与桂枝如前法若形如疟日再发者汗出必解（桂二麻一证）凡病若发 
汗若吐若下若亡血若亡津液阴阳自和者自愈（传经）太阳头痛至七日以上自愈者以行其经尽也若欲再作经者针足阳明使 
经不传则愈（传经）风家表解而不了了者十二日愈（传经）伤寒二三日阳明少阳证不见者为不传也（传经）伤寒一日太 
阳受之脉若静者为不传颇欲吐若烦躁脉急数者为欲传也（传经） 
阳盛入腑 太阳中风脉浮紧发热恶寒身疼痛不汗出而烦躁（大青龙证入阳明去路）伤寒脉浮缓身不疼但重乍有轻时 
无少阴证者（大青龙证将入阳明）伤寒脉滑而厥者里有热也（白虎证入阳明去路）伤寒脉浮滑此里有热表有寒也（白虎 
证入阳明）伤寒脉浮发热无汗表不解者不可与白虎汤渴欲饮水无表证者白虎加人参主之（白虎证）伤寒无大热口燥渴心 
烦背微恶寒者白虎加人参主之（白虎证）太阳病不解热结膀胱其人如狂血自下下者愈外不解未可攻外解已但小腹急结者 
乃可攻之（桃核承气证入阳明去路）太阳病六七日表证犹存脉微而沉反不结胸其人发狂以热在下焦少腹当硬满小便自利 
者下血乃愈以太阳随经瘀热在里故也抵当汤主之（抵当证）太阳病身黄脉沉结少腹硬小便不利为无血也小便自利其人如 
狂血证谛也（抵当证）伤寒有热少腹满应小便不利今反利者为有血当下之不可余药宜抵当丸（抵当证） 
阴盛入脏 脉浮紧者法当身疼痛假令尺中迟不可发汗（忌麻黄证入少阴去路）中风脉微弱汗出恶风服大青龙汤厥逆 
筋惕肉 此为逆也以真武汤救之（大青龙证入少阴去路）伤寒表不解心下有水气干呕发热而咳或渴或利或噫或小便不利 
少腹满或喘者（小青龙证入太阴少阴去路）太阳病小便利者以饮水多必心下悸小便少者必苦里急也（小青龙证）伤寒心 
下有水气咳而微喘发热不渴小青龙主之服汤已渴者寒去欲解也（小青龙证）中风发热六七日不解而烦有表里证渴欲饮水 
水入则吐名曰水逆（五苓证入太阴去路）伤寒汗出而渴者五苓散主之不渴者茯苓甘草汤主之（五苓证）病在阳反以冷水 
灌热被却不去益烦肉上粟起欲饮水反不渴者服文蛤散若不瘥与五苓散寒实结胸无热症者与三物小陷胸汤白散亦可（五 
苓证） 
坏病 太阳病三日已发汗若吐下若温针仍不解此为坏病桂枝不中与也知犯何逆随证治之 本发汗而复下之本先下之 
而复发汗此为逆太阳病发汗不解而复下之脉浮者不愈当解外（桂枝证入阳明）大下后复发汗小便不利者亡津液也勿治之 
得小便利自愈（发汗亡津证）发汗后不可更行桂枝若汗出而喘无大热者麻杏甘石汤主之（麻杏甘石证）发汗后饮水多者 
必喘以水灌之亦喘（汗后作喘证）下后不可更行桂枝若汗出而喘无大热者麻杏甘石汤主之（麻杏甘石证）服桂枝汤大汗 
出后大烦渴不解脉洪大者（人参白虎证）伤寒吐下后七八日不解热结在里表里俱热时时恶风大渴舌上干燥而烦欲饮水数 
升者（人参白虎证）太阳病先下之不愈复发汗表里俱虚因致冒冒家汗出自愈表和故也得里未和然后下之（表里俱虚证） 
发汗后恶寒者虚也不恶寒反恶热者实也当和胃气（调胃承气证）太阳病中风火劫发汗两阳熏灼其身发黄阳盛则欲衄阴虚 
则小便难阴阳虚则身体枯燥但头汗出剂颈而还腹满微喘口干咽烂或不大便久则谵语甚者至哕手足躁扰捻衣摸床小便利者 
可治（阴阳俱虚证）太阳病二日反躁反熨其背而大汗出火热入胃胃中水竭躁烦必发谵语十余日振栗自下利者为欲解也故 
其汗从腰以下不得汗欲小便不得反呕欲失溲足下恶风大便硬小盒饭数而反不数及大便已头卓然痛足心必热谷气下流也 
（火热入胃证）太阳病以火熏不得汗必躁到经不解必清血名为火邪（火邪圊血证）脉浮宜汗解用火灸之邪无从出因火而 
盛腰以下重痹名火逆（火逆助邪症）脉浮热甚反灸之此为实实以虚治因火而动咽噪吐血（火逆吐血症）微数之脉慎不可 
灸因火为邪则为烦逆追虚逐实血散脉中火气内攻焦骨伤筋血难复也（火邪内攻证）太阳病发汗后大汗出胃中干躁烦不得 
眠欲饮水者少少与之令胃气和则愈（将成白虎）若脉浮小便不利热微消渴者五苓散主之（五苓证入太阴）发汗已脉浮数 
烦渴者（五苓证）伤寒脉浮自汗小便数心烦微恶寒脚挛急反与桂枝汤得之便厥咽干躁烦吐逆者作甘草干姜汤与之若厥愈 
足温者更作芍药甘草汤与之若胃气不和谵语者少与调胃承气汤若重发汗加烧针者四逆汤主之（甘草干姜症）证象阳旦按 
法治之而增剧厥逆咽中干两胫拘急而谵语师言夜半手足当温两脚当伸何以知此曰寸口脉浮而大浮则为风大则为虚风则生 
微热虚则两胫挛病证象桂枝因加附子参其间增桂令汗出附子温经亡阳故也厥逆咽中干烦躁阳明内结谵语烦乱更与甘草干 
姜汤夜半阳气还两足当温胫尚微拘急重与芍药甘草汤尔乃胫伸以承气微溏则止其谵语故知病可愈（甘草干姜证）发汗后 
水药不得入口为逆更发汗必吐下不止（汗后吐逆证）病患脉数为热当消谷引食反吐者以发汗脉乃数数为客热不能消谷胃 
中虚冷故吐也（汗后吐逆证）太阳病当恶寒反不恶寒不欲近衣此为吐之内烦也（吐后生烦证）太阳病当恶寒发热今自汗 
不恶寒发热关上脉细数者吐之过也一二日吐之饥不能食三四日吐之不喜粥欲食冷朝食暮吐为小逆（吐后作吐证）伤寒下 
之续下利清谷不止身疼痛者急救里后身疼痛清便调者急救表救里宜四逆汤救表宜桂枝汤（身疼下利证）发汗后身疼痛脉 
沉迟者（新加汤证）太阳病桂枝证反下之利遂不止脉促者表未解也喘而汗出者葛根连芩汤主之（葛根连芩证）太阳病下 
之后脉促胸满者桂枝去芍药主之若微恶寒者去芍药方加附子主之（桂枝去芍药证）太阳病下之微喘者表未解故也（桂枝 
浓朴杏子证）喘家作桂枝汤加浓朴杏子仁（桂枝浓朴杏子证）服桂枝汤或下之仍头项强痛发热无汗心下满微痛小便不利 
者（桂枝去桂加茯苓白术证）发汗后腹胀满者（浓朴姜夏参甘证）伤寒下后心烦腹满卧起不安者（栀子浓朴证）伤寒医 
以丸药大下之身热不去微烦者（栀子甘姜证）发汗若下之而烦热胸中窒者（栀子香豉证）发汗吐下后虚烦不得眠剧者必 
反复颠倒懊 栀子豉汤主之若少气者栀子甘草豉汤主之若呕者栀子生姜豉汤主之（栀子香豉症）凡用栀子汤病患旧微溏 
者不可与（忌栀子证）太阳病发汗遂漏不止其人恶风小便难四肢微急难以屈伸（入少阴桂枝附子证）发汗病不解反恶寒 
者虚故也（芍药甘草附子证）下之后复发汗必振寒脉微细（内外俱虚证）伤寒若吐下后心下逆满气上冲胸起则头眩脉沉 
紧发汗则动经身为振振摇者（苓桂术甘证）太阳病发汗汗出不解仍发热心下悸头眩身 动振振欲擗地者（真武证）发汗 
多叉手自冒心心下悸欲得按者（桂枝甘草证）未持脉病患叉手自冒心令咳不咳此必耳聋以重发汗虚故（阳虚耳聋证）脉 
浮数当汗愈若下之身重心悸者不可发汗若自汗出而解以尺中脉微此里虚须表里实津液和便汗出愈（身重心悸证）发汗后 
脐下悸者欲作奔豚（桂苓甘枣证）烧针令汗针处被寒核起而赤必发奔豚气从少腹上冲心灸其核上各一壮与桂枝加桂汤（桂 
枝加桂证）太阳病下之后气上冲者（桂枝加桂证）伤寒脉浮以火劫之亡阳必惊狂起卧不安（桂枝去芍药加蜀漆龙骨牡蛎 
症）太阳伤寒加温针必惊也（温针亡阳症）火逆下之因烧针烦躁者（桂枝甘草龙骨牡蛎症）发汗若下之病仍不解烦躁者 
（茯苓四逆症）下之复发汗昼日烦躁不得眠夜安静不呕不渴无表症脉微沉无大热者（干姜附子症）汗家重发汗必恍惚心 
乱小便已阴疼与禹余粮丸（禹余粮症）病患有寒复发汗胃中冷必吐蛔（入厥阴胃冷吐蛔症）病发于阳而反下之热入因作 
结胸病发于阴而反下之因作痞 太阳病脉浮而动数头痛发热微盗汗出反恶寒者表未解也反下之动数变迟膈内拒痛胃空虚 
客气动膈短气烦躁懊 阳气内陷心下因硬则为结胸大陷胸主之若不结胸但头汗出剂颈而还小便不利者身必发黄（大陷胸 
汤证）伤寒六七日结胸热实脉沉紧心下痛按之石硬者（大陷胸汤症）太阳病重发汗而复下之不大便五六日舌上燥而渴日 
晡小有潮热从心下至少腹硬满而痛不可近者（大陷胸汤症）结胸者项强如柔痉状下之则和（大陷胸丸症）小结胸正在心 
下按之则痛脉浮滑者（小陷胸汤症）太阳病下之其脉促不结胸者此欲解也脉浮者必结胸脉紧者必咽痛脉弦者必两胁拘急 
脉细数者头痛未止脉沉紧者必欲呕脉沉滑者协热利脉浮滑者必下血（结胸脉法）太阳病二三日不得卧但欲起心下必结脉 
微弱者此本有寒分也反下之若利止必作结胸未止者四日复下之此作协热利也（结胸变症）太阳病外未解而数下之遂协热 
而利利不止心下痞硬表里不解者（痞症人参桂枝症）伤寒大下复发汗心下痞恶寒者表未解也当先解表方可攻痞解表宜桂 
枝汤攻痞宜大黄黄连泻心汤（大黄黄连泻心症）脉浮紧复下之紧反入里则作痞按之濡但气痞耳痞濡其脉关上浮者大黄黄 
连泻心汤主之痞而复恶寒汗出者附子泻心汤主之（附子泻心症）太阳中风下利呕逆表解者乃可攻之汗出发作有时头痛心 
下痞硬满引胁下痛干呕短气汗出不恶寒此表解里未和也（十枣汤症）伤寒汗解后胃中不和心下痞硬干噫食臭胁下有水气 
腹中雷鸣下利者（生姜泻心症）伤寒中风反下之下利日数十行腹中雷鸣心下痞硬而满干呕心烦不安医谓痞不尽复下之痞 
益甚此非结热以胃中虚客气上逆故硬也（甘草泻心症）伤寒服汤药利不止心下痞硬服泻心汤已复以他药下之利不止以理 
中与之利益甚理中者理中焦此利在下焦赤石脂禹余粮汤主之复利不止当利其小便（石脂禹粮症）本以下之故心下痞与泻 
心汤痞不解渴而口烦躁小便不利（五苓症）伤寒发汗吐下解后心下痞硬噫气不除者（旋覆花代赭石症）病如桂枝症头不 
痛项不强寸微浮胸中痞硬气冲咽喉不得息此胸有寒也当吐之宜瓜蒂散诸亡血家不可与（瓜蒂散症）伤寒吐下后发汗虚烦 
脉甚微八九日心下痞硬胁下痛气冲咽喉眩冒经脉动惕者久而成痿（经脉动惕症）太阳病医发汗遂发热恶寒复下之心下痞 
表里俱虚阴阳气并竭无阳则阴独复加烧针因胸烦面色青黄肤 者难治令色微黄手足温者易愈（表里俱虚症）太阳病欲解 
时巳至未上 
不治病 结胸证脉浮大者下之则死（结胸忌下证）结胸证悉具烦躁者死（结胸烦躁证）如结胸状饮食如故时时下利 
寸脉浮关脉细小沉紧名曰脏结舌上白苔滑者难治（脏结证）病胁下素有痞连在脐旁痛引少腹入阴筋者此名脏结死（脏结 
证）脏结无阳证不往来寒热其人反静舌上苔滑者不可攻也（脏结证） 
方药 
\x桂枝汤\x 
桂枝 芍药 甘草 大枣 生姜 
\x麻黄汤\x 
麻黄 桂枝 甘草 杏仁 
\x桂枝麻黄各半汤\x 
桂枝 芍药 甘草 大枣 生姜 麻黄 杏仁 
\x桂枝二越婢一汤\x 
桂枝 芍药 甘草 大枣 生姜 麻黄 石膏 
\x桂枝二麻黄一汤\x 
桂枝 芍药 甘草 大枣 生姜 麻黄 杏仁 
\x大青龙汤\x 
麻黄 桂枝 甘草 大枣 生姜 杏仁 石膏 
\x小青龙汤\x 
麻黄 桂枝 芍药 甘草 半夏 五味子 细辛 干姜 
\x白虎汤\x 
石膏 知母 甘草 粳米 
\x白虎加人参汤\x 
石膏 知母 甘草 粳米 人参 
\x五苓散\x 
茯苓 猪苓 泽泻 白术 桂枝 
\x茯苓甘草汤\x 
茯苓 桂枝 生姜 甘草 
\x文蛤散\x 
\x白散\x 
桔梗 贝母 巴豆 
\x桃核承气汤\x 
桃仁 桂枝 甘草 大黄 芒硝 
\x抵当汤\x 
大黄 水蛭 虻虫 桃仁 
\x抵当丸\x 
汤三之一为丸 
\x麻黄杏仁甘草石膏汤\x \x甘草干姜汤\x \x芍药甘草汤\x \x新加汤\x 
桂枝 甘草 大枣 芍药 生姜 人参 于桂枝汤内加芍药 生姜（各一两） 人参（三两） 
\x葛根黄连黄芩汤\x 
葛根 黄连 黄芩 甘草 
\x桂枝去芍药汤\x 
桂枝 甘草 生姜 大枣 
\x桂枝去芍药加附子汤\x 
桂枝 甘草 大枣 生姜 附子 
\x桂枝加浓朴杏子汤\x 
桂枝 芍药 甘草 大枣 生姜 浓朴 杏仁 
\x桂枝去桂加茯苓白术汤\x 
芍药 甘草 大枣 生姜 茯苓 白术 
\x浓朴生姜甘草半夏人参汤\x \x栀子浓朴汤\x 
栀子 浓朴 枳实 
\x栀子干姜汤 栀子豉汤 栀子甘草豉汤 栀子生姜豉汤 桂枝加附子汤\x 
桂枝 芍药 甘草 大枣 附子 生姜 
\x芍药甘草附子汤 茯苓白术桂枝甘草汤 桂枝甘草汤 茯苓桂枝甘草大枣汤 桂枝加桂汤\x 
桂枝 芍药 甘草 大枣 生姜于桂枝汤内加桂枝（二两） 
\x桂枝去芍药加蜀漆龙骨牡蛎汤\x 
桂枝 甘草 大枣 生姜 蜀漆 龙骨 牡蛎 
\x桂枝甘草龙骨牡蛎汤 茯苓四逆汤\x 
茯苓 人参 甘草 干姜 附子 
\x干姜附子汤 大陷胸汤\x 
大黄 芒硝 甘遂 
\x大陷胸丸\x 
大黄 芒硝 葶苈 杏仁 白蜜为丸 
\x小陷胸汤\x 
黄连 半夏 栝蒌实 
\x桂枝人参汤\x 
桂枝 人参 白术 甘草 干姜 
\x大黄黄连汤 附子泻心汤\x 
附子 大黄 黄连 黄芩 
\x十枣汤\x 
大枣 芫花 甘遂 大戟 
\x生姜泻心汤\x 
生姜 半夏 黄芩 黄连 炙草 人参 干姜 大枣 
\x甘草泻心汤\x 
甘草 大枣 干姜 半夏 黄芩 黄连 
\x赤石脂禹余粮汤 旋复花代赭石汤\x 
旋复花 代赭石 生姜 半夏 甘草 人参 大枣 
\x瓜蒂散\x 
瓜蒂 赤小豆 



<目录>

<篇名>阳明

属性：腑病连经 病患烦热汗出则解又如疟状日晡发热者属阳明脉实宜下之浮虚宜发汗下之与大承气汤发汗宜桂枝汤阳明 
病脉迟汗出多微恶寒者表未解也可发汗（桂枝症）阳明病脉浮无汗而喘者发汗则愈（麻黄症）太阳与阳明合病喘而胸满 
者不可下（麻黄症）太阳病项背强KT KT 反汗出恶风（桂枝葛根症）太阳病项背强KT KT 无汗恶风（葛根症）太 
阳与阳明合病者必自下利（葛根症）太阳与阳明合病不下利但呕（葛根半夏症） 
腑病 阳明之为病胃家实也伤寒三日阳明脉大身热汗自出不恶寒反恶热（阳明外症）病有得之一日不发热而恶寒何 
也曰虽得之一日恶寒将自罢即自汗出而恶热也（阳明外症）恶寒何故自罢曰阳明居中土无所复传始虽恶寒二日自止也（阳 
明外症）伤寒发热无汗呕不能食反汗出 然（阳明外症）伤寒脉浮缓手足自温者是为系在太阴身当发黄若小便自利不 
发黄至七八日大便硬者转系阳明其人 然微汗出也（阳明外症）太阳阳明者脾约正阳阳明者胃家实少阳阳明者发汗利 
小便已胃中燥烦热大便难（阳明来路）太阳病若发汗若下若利小便此亡津液胃中干燥转属阳明不更衣内实大便难（阳明 
来路）太阳病初得时发其汗汗出不彻因转属阳明（阳明来路）二阳并病太阳初得时发其汗汗出不彻因转属阳明续自微汗 
出不恶寒若太阳证不罢不可下下之为逆可小发汗面色缘缘正赤者阳郁在表当解之熏之若发汗不彻阳郁不得越其人烦躁不 
知痛处乍在腹中乍在四肢按之不可得短气但坐以汗出不彻故也更发汗则愈何以知汗不彻脉涩故也（阳明来路）太阳病三 
日发汗不解蒸蒸发热者属胃也（调胃承气症）二阳并病太阳证罢但发潮热手足 汗出大便难而谵语下之则愈（大承气 
症）阳明病脉迟虽汗出不恶寒者身必重短气腹满而喘有潮热者此外欲解可攻里也手足 然汗出者此大便已硬大承气主之 
若汗多微发热恶寒者外未解也其热不潮未可与承气汤若腹大满不通者可与小承气汤微和胃气（小承气症）阳明病若吐若 
下若发汗微烦小便数大便因硬（小承气症）阳明病不吐不下心烦（调胃承气症）阳明病本汗出重发汗病瘥尚微烦不了了 
者大便必硬以亡津液胃干燥故硬当问其小便若本小便日三四行今日再行故知大便不久出今为小便数少以津液当还胃中也 
（亡津便硬症）阳明病自汗出若发汗小便自利者此津液内竭虽硬不可攻之当须自欲大便宜蜜煎导通之土瓜根大猪胆汁皆 
可为导（蜜煎导症）趺阳脉浮而涩浮则胃气强涩则小便数浮涩相搏大便难其脾为约（麻仁大症）得病二三日脉弱无太阳 
柴胡症烦躁心下硬至四五日虽能食与小承气汤少少和之令小安至六日与承气汤一升若不大便六七日小便少者虽不能食初 
硬后必溏未成硬攻之必溏须小便利屎定硬乃可攻宜大承气汤（大承气症）阳明病潮热大便微硬可与大承气汤不硬不可与 
之若不大便六七日恐有燥屎欲知之少与承气汤腹中转失气者可攻不转失气初硬后必溏攻之必胀满不能食也欲饮水者与水 
则哕其后热者必大便硬而少以小承气和之（小承气症）阳明病谵语发潮热脉滑而疾小承气主之因与承气汤一升腹中转失 
气更服一升若不转失气勿更与之明日不大便脉反微涩者里虚也为难治不可更与承气汤也（小承气症）伤寒吐下后不解不 
大便五六日至十余日潮热不恶寒独语如见鬼剧者发则不识人循衣摸床惕而不止微喘直视脉弦者生微者但发谵语大承气主 
之若一服利止后服（大承气症）伤寒四五日脉沉而喘满沉为在里而反发汗津液越出大便难表虚里实久则谵语（亡津谵语 
症）汗出谵语以有燥屎在胃此为风也过经乃可下之下之若早语言必乱表虚里实故也（大承气症）伤寒十三日不解过经谵 
语者以有热也当下之若小便利者大盒饭硬而反下利胃脉调和知医以丸药下之非其治也若自下利者脉当微厥今反和者此内 
实也调胃承气汤主之（调胃承气症）阳明病下之懊 而烦胃中有燥屎者可攻腹微满初硬后必溏不可攻（大承气症）阳明 
病谵语有潮热反不能食胃中必有燥屎五六枚宜大承气若能食者但硬耳（大承气症）小便不利大便乍难乍易时有微热喘冒 
不得卧者有燥屎也（大承气症）不大便五六日绕脐痛烦躁发作有时者此有燥屎（大承气症）大下后六七日不大便烦不解 
腹满痛者此有燥屎本有宿食也（大承气症）阳明少阳合病必下利脉不负者顺也负者失也互相克贼为负也脉滑而数者有宿 
食也当下之（大承气症）三阳合病脉浮大上关上但欲眠睡目合则汗（三阳合病症）脉阳微汗出少者为自和也汗出多为太 
过阳脉实因发汗多出亦太过为阳绝于里亡津液大便因硬（汗多亡津症）脉浮而芤浮为阳芤为阴浮芤相搏胃气生热其阳则 
绝（胃热阳绝症）发汗不解腹满痛者急下之（大承气症）阳明病发热汗多者急下之（大承气症）伤寒六七日目中不了睛 
不和无表里症大便难身微热此为实也急下之（大承气症）阳明病喜忘者必有蓄血屎虽硬大便反易色必黑宜下之（抵当症） 
病患无表里症发热七八日虽脉浮数者可下之已下脉数不解合热则消谷善饥至七八日不大便有瘀血也宜抵当汤脉不解利不 
止必协热而便脓（抵当症）阳明病下血谵语此为热入血室但头汗出者刺期门随其热而泄之（热入血室症）阳明病欲解时 
从申至戌上 
虚证 阳明病若能食名中风不能食名中寒 阳明病若中寒不能食小便不利手足汗出此欲作固瘕大便初硬后溏以胃中 
冷水谷不别故也（中寒瘕泄症）脉浮而迟表热里寒下利清谷者四逆主之若胃中虚冷不能食者饮水则哕（四逆症）阳明病 
不能食攻其热必哕胃中虚冷故也（胃中虚冷症）伤寒大吐下之极虚复极汗出者以外气拂郁复与水发其汗因得哕胃中寒冷 
故也（胃中寒冷症）伤寒哕而腹满视其前后知何部不利利之愈（哕而腹满症）阳明病反无汗身如虫行皮中此久虚故（身 
痒无汗症）阳明病反无汗而小便利二三日咳呕手足厥者必苦头痛若不咳不呕手足不厥者头不痛（咳呕厥逆症）阳明病但 
头眩不恶寒故能食而咳其人必咽痛若不咳者咽不痛（咳逆咽痛症）食谷欲呕者属阳明吴茱萸汤主之得汤反剧属上焦（吴 
茱萸症）伤寒呕多虽有阳明症不可攻（呕多忌攻症）太阳病寸缓关浮尺弱发热汗出复恶寒不呕但心下痞者医下之也如不 
下者不恶寒而渴者此转属阳明小便数者大便必硬不更衣十日无所苦也渴欲饮水少与之但以法救之渴者宜五苓散（五苓散 
症）阳明病心下硬满不可攻攻之利止者愈（心下硬满症）阳明中风口苦咽干腹满微喘发热恶寒脉浮紧若下之则腹满小便 
难也（寒热脉紧症）阳明病脉浮紧咽燥口苦腹满而喘发热汗出不恶寒反恶热身重若发汗则躁心愦愦反谵语若加烧针必怵 
惕烦躁不得眠若下之则胃中空虚客气动膈心中懊 舌上苔者栀子豉汤主之若渴欲饮水口干舌燥白虎加人参汤主之若脉浮 
发热渴欲饮水小便不利猪苓汤主之（栀子白虎猪苓症）发汗多重发汗亡阳谵语脉自和者不死（汗多亡阳症）实则谵语虚 
则郑声（谵语郑声症）阳明病下之外有热手足温不结胸懊 饥不能食但头汗出（栀子豉症）三阳合病腹满身重难以转侧 
口不仁面垢谵语遗尿发汗则谵语下之则额上生汗手足逆冷（入太阴）若自汗者白虎汤主之（白虎症）阳明病汗多而渴者 
不可与猪苓汤以汗多胃中燥猪苓复利小便故也（汗多胃燥症）阳明病口燥但欲漱水不欲咽此必衄（口燥欲衄症）脉浮发 
热口干鼻燥能食者则衄（鼻燥欲衄症）阳明病脉浮紧必潮热发作有时但浮必盗汗（脉浮盗汗症）阳明病初欲食小便反不 
利大便调骨节疼如有热状奄然发狂汗出 然解者此水不胜谷气与汗共并脉紧则愈（汗解紧愈症）阳明病面合赤色不可攻 
必发热色黄小便不利也（发热色黄症）阳明病无汗小便不利而懊 者必发黄（无汗发黄症）阳明病被火额微汗小便不利 
必发黄（微汗发黄症）阳明病发热汗出此为热越不发黄但头汗出剂颈而还小便不利渴饮水浆者此瘀热在里必发黄茵陈蒿 
汤主之（茵陈蒿症）阳明病脉迟食饱则微烦头眩必小便难此欲作谷疸虽下之腹满如故脉迟故也（脉迟发黄症）阳明中风 
脉弦浮大短气腹满胁下及心痛久按之气不通鼻干不得汗嗜卧一身及面目悉黄小便难有潮热时时哕耳前后肿刺之小瘥外不 
解过十日脉续浮者与小柴胡脉但浮无余症者与麻黄汤（柴胡麻黄症）阳明病潮热大便溏小便自可胸胁满不去者（小柴胡 
症）阳明病胁下硬满不大便而呕舌上白苔者可与小柴胡汤上焦通津液下胃气和 然汗出解（小柴胡症） 
不治病 伤寒吐下后不解不大便五六日至十余日日晡潮热不恶寒独语如见鬼剧者发则不识人循衣摸床惕而不安微 
喘直视脉涩者死 阳明病心下硬满攻之利逆不止者死（硬满症）发汗多重发汗亡阳谵语脉短者死（汗多亡阳症）直视谵 
语喘满者死下利者亦死（谵语喘满症）阳明中风脉弦浮大短气腹满胁下及心痛久按之气不通鼻干不得汗嗜卧一身及面目 
悉黄小便难有潮热时时哕耳前后肿刺之小瘥外不解若不尿腹满加哕者不治（柴胡麻黄症） 
方药 
\x桂枝加葛根汤\x 
桂枝 芍药 甘草 大枣 生姜 葛根 
\x葛根汤\x 
葛根 麻黄 桂枝 芍药 甘草 生姜 大枣 
\x葛根加半夏汤\x 
葛根 麻黄 桂枝 芍药 甘草 生姜 大枣 半夏 
\x调胃承气汤\x 
大黄 甘草 芒硝 
\x大承气汤\x 
大黄 芒硝 枳实 
\x小承气汤\x 
大黄 浓朴 枳实 
\x蜜煎导方\x 
煎凝作挺纳谷道 
\x猪胆汁方\x 
和醋灌谷道 
\x麻仁丸\x 
麻子 芍药 杏仁 大黄 浓朴 枳实 炼蜜丸 
\x吴茱萸汤\x 
吴茱萸 生姜 人参 大枣 
\x猪苓汤\x 
猪苓 茯苓 泽泻 滑石 阿胶 



<目录>

<篇名>少阳

属性：经病 伤寒三日少阳脉小者欲已也（传经）伤寒三日三阳为尽三阴当受邪其人反能食不呕此为三阴不受邪也（传经） 
本病 少阳之为病口苦咽干目眩伤寒五六日中风寒热往来胸胁苦满嘿嘿不欲饮食心烦喜呕或心中烦而不呕或渴或腹 
中痛或胁下痞硬或心下悸小便不利或不渴身微热或咳（小柴胡症）血弱气尽腠理开邪气因入与正气相搏结于胁下正邪分 
争往来寒热休作有时默默不欲食脏腑相连其痛必下邪高痛下故使呕也（小柴胡症）伤寒中风有柴胡症但见一症便是不必 
悉具（小柴胡症）伤寒四五日身热恶寒头项强胁下满手足温而渴（小柴胡症）呕而发热者（小柴胡症）伤寒六七日发热 
微恶寒肢节烦疼微呕心下支结外证未去者（柴胡桂枝症）太阳病十日已去脉浮细而嗜卧外已解也设胸满腹痛与小柴胡汤 
脉但浮者与麻黄汤（小柴胡症）伤寒阳脉涩阴脉弦法当腹中急痛者先用小建中汤不瘥与小柴胡汤（小柴胡症）呕家不可 
与建中汤以甜故（小柴胡症）妇人中风发热恶寒经水适来得之七八日热除而脉迟身凉胸胁下满如结胸状谵语者此为热入 
血室当刺期门随其热而泄之（热入血室症）妇人中风七八日续得寒热发作有时经水适断者此为热入血室其血必结故使如 
疟状发作有时小柴胡汤主之（热入血室症）妇人伤寒发热经水适来昼日明了暮则谵语如见鬼状者此为热入血室无犯胃气 
及上二焦则愈（热入血室症） 
入阳明病 服柴胡汤已渴者属阳明也以法治之（属阳明症）太阳少阳合病自下利者与黄芩汤若呕者黄芩加半夏生姜 
汤 
（黄芩半夏症入阳明去路）伤寒发热汗出不解心中痞硬呕吐而下利者（大柴胡症入阳明去路）伤寒五六日头汗出微恶寒 
手足冷心下满口不欲食大便硬脉细者此为阳微结必有表复有里也脉沉亦在里也汗出为阳微假令纯阴结不得复有外症悉入 
在里此为半在表半在里也脉虽沉紧不得为少阴病所以然者阴不得有汗今头汗出知非少阴可与小柴胡汤设不了了者得屎而 
解（大柴胡症入阳明去路）太阳病过经十余日心中温温欲吐胸中痛大便反溏腹微满郁郁微烦先此时自极吐下者与调胃承 
气汤若不尔者不可与但欲呕胸中痛微溏者此非柴胡症以呕故知极吐下也（调胃承气症入阳明去路） 
入三阴病 伤寒六七日无大热其人躁烦者此为阳去入阴也（传经入三阴去路） 
坏病 本太阳病转入少阳胁下硬满干呕不能食往来寒热尚未吐下脉沉紧者与小柴胡汤若已吐下发汗温针谵语柴胡症 
罢此为坏病 伤寒脉弦细头痛发热者属少阳少阳不可发汗发汗则谵语此属胃胃和则愈胃不和则烦而悸（谵语烦悸症入阳 
明去路）伤寒二三日心烦而悸者（小建中症）伤寒脉结代心动悸者（炙甘草症）少阳中风两耳无所闻目赤胸中满而烦者 
不可吐下吐下则悸而惊（烦满惊悸症）伤寒八九日下之胸满烦惊小便不利谵语一身尽重不可转侧者（柴胡龙骨牡蛎症） 
柴胡汤症下之若柴胡症不罢者复与柴胡汤必蒸蒸而振发热汗出而解（小柴胡症）太阳病过经十余日反二三下之后四五日 
柴胡症仍在者先与小柴胡汤呕不止心下急郁郁微烦为未解也大柴胡汤下之则愈（大柴胡症）伤寒十三日不解胸胁满而呕 
日晡潮热已而微利此本柴胡证下之而不利今反利者知医以丸药下之非其治也潮热者实也先宜小柴胡解外后以柴胡加芒硝 
主之（大柴胡症）伤寒五六日已发汗而复下之胸胁满微结小便不利渴而不呕但头汗出往来寒热心烦此未解也（柴胡桂枝 
干姜症入太阴）得病六七日脉迟浮弱恶风寒手足温医二三下之不能食胁下满痛面目身黄头项强小便难者与柴胡汤后必下 
重本渴而饮水呕者柴胡汤不中与也食谷者哕（误下体黄症）太阳少阳并病头项强痛或眩冒时如结胸心下痞硬当刺大椎第 
一间肺俞肝俞不可发汗发汗则谵语脉弦五六日谵语不止当刺期门（结胸初症）太阳少阳并病心下硬颈项强而眩者当刺大 
椎肺俞肝俞慎勿下之（结胸初症）伤寒十余日热结在里复往来寒热者与大柴胡汤但结胸无大热者此谓水结在胸胁也但头 
微汗出者大陷胸汤主之（结胸症）伤寒五六日呕而发热柴胡症具以他药下之柴胡证仍在复与柴胡汤虽已下不为逆必蒸蒸 
而振发热汗出而解若心下满而硬痛此为结胸大陷胸主之但满而不痛者此为痞柴胡汤不中与也宜半夏泻心汤（结胸痞症） 
太阳少阳并病反下之成结胸心下硬下利不止水浆不下其人心烦（结胸症）少阳病欲解时从寅至辰上 
方药 
\x小柴胡汤\x 
柴胡 黄芩 半夏 人参 甘草 生姜 大枣 
\x柴胡桂枝汤\x 
柴胡 黄芩 人参 半夏 大枣 生姜 桂枝 芍药 
\x小建中汤\x 
桂枝 芍药 甘草 大枣 生姜 胶饴 
\x黄芩汤\x 
黄芩 芍药 甘草 大枣 
\x黄芩加半夏生姜汤\x 
黄芩 芍药 甘草 大枣 半夏 生姜 
\x大柴胡汤\x 
柴胡 黄芩 芍药 半夏 生姜 大枣 枳实 大黄 
\x炙甘草汤\x 
甘草 人参 大枣 生地黄 阿胶 麦冬 麻仁 桂枝 生姜 
\x柴胡加龙骨牡蛎汤\x 
柴胡 半夏 人参 大枣 生姜 桂枝 茯苓 大黄 铅丹 龙骨 牡蛎 
\x柴胡加芒硝汤\x 
柴胡 黄芩 半夏 生姜 人参 甘草 大枣 芒硝 
\x柴胡桂枝干姜汤\x 
柴胡 黄芩 甘草 干姜 桂枝 牡蛎 栝蒌根 
\x半夏泻心汤\x 
半夏 人参 大枣 干姜 甘草 黄芩 黄连 



<目录>

<篇名>太阴

属性：脏病连经 太阴病脉浮者可发汗宜桂枝汤（太阴经病桂枝症）下利腹胀满身体疼痛者先温其里乃攻其表温里宜四逆 
汤攻表宜桂枝汤（四逆桂枝症）本太阳病医反下之因而腹满时痛者属太阴也（桂枝芍药症）大实痛者桂枝加大黄主之（桂 
枝大黄症） 
脏病 太阴之为病腹满而吐食不下自利益甚时腹自痛若下之必胸下结硬发热头痛脉反沉不瘥身体疼痛当温其里宜四 
逆汤（四逆症）下利清谷不可攻表汗出必胀满（下利清谷症）自利不渴者属太阴其脏有寒故也当温之（四逆症）伤寒胸 
中有热胃中有邪气腹中痛欲呕吐者（黄连汤症）太阴为病脉弱续自便利设当行大黄芍药者宜减之以胃气弱易动故也（芍 
药大黄症）伤寒脉浮而缓手足自温者系在太阴太阴身当发黄若小便自利者不能发黄至七八日虽暴烦下利日十余行必自止 
以脾家实腐秽当去也（暴烦下利症）伤寒七八日身黄如橘子色小便不利腹微满（茵陈蒿症）伤寒瘀热在里身必发黄（麻 
黄连翘赤小豆症）伤寒身黄发热者（栀子柏皮症）伤寒发汗已身目为黄以寒湿在里不解故也不可下当于寒湿中求之（寒 
湿发黄症）太阴中风四肢烦疼阳微阴涩而长者为欲愈（中风欲愈）太阴病欲解时从亥至丑上 
方药 
\x四逆汤\x 
甘草 干姜 附子 
\x黄连汤\x 
黄连 半夏 人参 甘草 大枣 干姜 桂枝 
\x桂枝芍药汤\x 
桂枝 甘草 大枣 生姜 芍药 于桂枝汤内加芍药三两 
\x桂枝加大黄汤\x 
桂枝 甘草 大枣 生姜 芍药 大黄 
\x茵陈蒿汤\x 
茵陈蒿 栀子 大黄 
\x麻黄连翘赤小豆汤\x 
麻黄 杏仁 生姜 生梓白皮 连翘 甘草 大枣 赤小豆 
\x栀子柏皮汤\x 
栀子 甘草 黄柏皮 



<目录>

<篇名>少阴

属性：脏病连经 少阴病始得之反发热脉沉者（麻附细辛症）少阴病得之二三日麻黄附子甘草汤微发汗以二三日无里症故 
也（麻附甘草症） 
脏病 少阴之为病脉微细但欲寐也 少阴病脉细沉数病为在里不可发汗（脏病忌汗症）少阴病脉沉者急温之（四 
逆症）少阴病身体疼手足寒骨节痛脉沉者（附子汤症）少阴病得之一二日口中和其背恶寒者当灸之附子汤主之（附子症） 
少阴病咳而下利谵语者被火气劫故也小便必难以强责少阴汗也（咳利谵语症）少阴病脉微不可发汗亡阳故也阳已虚尺脉 
微弱者复不可下之（发汗亡阳症）脉阴阳俱紧反汗出者亡阳也此属少阴法当咽痛而复吐利（咽痛吐利症）少阴病二三日 
咽痛者可与甘草汤不瘥与桔梗汤（甘草桔梗症）少阴病咽中痛半夏散及汤主之（半夏散症）少阴病咽中痛伤生疮不能语 
言声不出者（苦酒汤症）少阴病下利咽痛胸满心烦（猪肤汤症）少阴病饮食入口即吐心中温温欲吐复不能吐始得之手足 
寒 
脉弦迟者此胸中实不可下也当吐之若膈上有寒饮干呕者不可吐也急温之宜四逆汤（四逆症）少阴病欲吐不吐心烦但欲寐 
五六日自利而渴属少阴也虚故引水自救若小便色白者少阴病形悉具小便白者以下焦虚有寒不能制水故也（下利烦渴症） 
少阴病吐利手足厥冷烦躁欲死（吴茱萸症）少阴病二三日至四五日腹疼小便不利四肢沉重疼痛自下利者此为有水气其人 
或咳或小便利或不利或呕者真武汤主之（真武症）少阴病下利脉微涩呕而汗出必数更衣反少者当温其上灸之（呕利汗出 
症）少阴病下利六七日咳而呕渴心烦不得眠（猪苓症）少阴病四逆或咳或悸或小便不利或腹中痛或泄利小重（四逆散症） 
少阴病下利清谷里寒外热手足厥逆脉微欲绝身反不恶寒其人面色赤或腹痛干呕咽痛或利止脉不出者通脉四逆汤主之其脉 
出即愈（通脉四逆症）少阴病下利（白通汤症）少阴病下利脉微者与白通汤利不止厥逆无脉干呕烦者白通加猪胆汁汤主 
之微续者生（白通猪胆汁症）少阴病二三日至四五日腹痛小便不利下利不止便脓血（桃花汤症）少阴病下利便脓血可刺 
（下利脓血症）少阴病八九日一身手足尽热者以热在膀胱必便血（身热便血症）少阴病吐利手足不厥冷反发热者不死脉 
不至者灸少阴七壮（阳回不死症）少阴病下利便脓血（桃花汤症）少阴病恶寒而蜷时自烦欲去衣被者可治（阳回症）少 
阴病下利若利自止恶寒而蜷卧手足温者可治（阳回症）少阴病脉紧至七八日自下利脉暴微手足反温脉紧反去者为欲解也 
虽烦下利必自愈（阳回症）少阴负趺阳者为顺也（土盛水负症）少阴病得之二三日以上心烦不得卧（土胜水负黄连阿胶 
症）少阴病得之二三日口燥咽干者急下之；宜大承气汤（土胜水负大承气症）少阴病自利清水色纯青心下必痛口干燥者 
急下之宜大承气汤（土胜水负大承气症）少阴病六七日腹胀不大便者急下之宜大承气汤（土胜水负大承气症）少阴中风 
脉阳微阴浮为欲愈（中风欲症）少阴病欲解时从子至寅上 
不治病 少阴病但厥无汗而强发之必动其血未知从何道出或从口鼻或从目出是名下厥上竭为难治（发汗动血症）少阴病下利 
脉微与白通汤利不止厥逆无脉干呕烦者服白通加猪胆汁汤脉暴出者死微续者生 少阴病脉微沉细但欲卧汗出不烦自欲吐 
至五六日自利复烦躁不得卧寐者死（亡阳死症）少阴病吐利烦躁四逆者死 少阴病四逆恶寒而身蜷脉不至不烦而躁者死 
少阴病恶寒身蜷而利手足逆冷者不治 少阴病下利止而头眩时时自冒者死 少阴病六七日息高者死 
方药 
\x麻黄附子细辛汤 麻黄附子甘草汤 附子汤\x 
附子 茯苓 人参 白术 芍药 
\x甘草汤 桔梗汤\x 
桔梗 甘草 
\x半夏散\x 
半夏 桂枝 甘草 不能服散以散煎 
\x苦酒汤\x 
半夏 鸡子（去黄内苦酒半夏） 
\x猪肤汤\x 
猪皮加白蜜铅粉熬 
\x真武汤\x 
茯苓 白术 生姜 附子 芍药 
\x四逆散\x 
甘草 枳实 柴胡 芍药 
\x通脉四逆汤\x 
甘草 干姜 附子 加葱白 
\x白通汤\x 
葱白 干姜 附子 
\x白通加猪胆汁汤\x 
葱白 干姜 附子 煮去滓 内猪胆汁人尿 
\x桃花汤\x 
粳米 干姜 赤石脂 
\x黄连阿胶汤\x 
黄连 黄芩 芍药 阿胶 鸡子黄 



<目录>

<篇名>厥阴

属性：脏病连经 伤寒六七日大下后寸脉沉而迟手足厥逆下部脉不至咽喉不利吐脓血泄利不止者为难治麻黄升麻汤主之 
（麻黄升麻症） 
脏病 厥阴之为病消渴气上冲心心中热疼饥而不欲食食则吐蛔下之利不止 伤寒脉微而厥至七八日肤冷其人躁无暂 
安时此为脏厥非蛔厥也蛔厥者当吐蛔令病者静而复时烦此为脏寒蛔上入膈故烦须臾复止得食而呕又烦者蛔闻食臭出其人 
当自吐蛔蛔厥者乌梅丸主之（乌梅丸症）阴阳不相顺接便为厥厥者手足逆冷也诸四逆厥者不可下虚家亦然（手足厥逆症） 
伤寒一二日至四五日而厥者必发热前热后必厥厥深热亦深厥微热亦微厥应下之而反发汗必口伤烂赤（厥热胜复症）伤寒 
厥五日热亦五日设六日当复厥不厥者自愈厥终不过五日以热五日故知自愈（厥热胜负症）伤寒厥四日热反三日厥复五日 
病必进寒多热少阳气退也（厥多热少症）伤寒热四日厥反三日复热四日厥少热多病当愈四日至七日热不除当便脓血（厥 
少热多症）伤寒热少厥微指头寒嘿嘿不欲食烦躁数日小便利色白者此热除也欲得食其病为愈若厥而呕胸胁烦满者其后必 
便血（热胜便血症）伤寒始发热六日厥反九日而利厥利者当不能食今反能食者恐为除中食以索饼不发热者知胃气尚在必 
愈恐暴热来出而复去也后三日脉之热续在者期之旦日夜半愈所以然者热与厥相应故愈后三日脉之而脉数其热不罢者此热 
气有余必发痈脓（热胜痈脓症）伤寒先厥后热而利者必自止见厥复利（厥胜下利症）伤寒先厥后热下利必自止反汗出咽 
中痛者其喉为痹（热胜喉痹症）发热无汗利必自止若不止必便脓血便脓血其喉不痹（热便脓症）伤寒脉促手足厥逆者可 
灸之（脉促发厥症）手足厥寒脉细欲绝者当归四逆汤主之若内有久寒者当归四逆加吴茱萸汤主之（当归四逆症）病患手 
足厥冷脉乍紧者邪结在胸中心下满而烦饥不能食者病在胸中当吐之（瓜蒂散症）病患手足厥冷言我不结胸少腹满按之痛 
者此冷结在膀胱关元也（少腹满痛症）伤寒厥而心下悸者宜先治水当与茯苓甘草汤却治其厥不尔水渍入胃必利（水渍作 
利症）伤寒四五日腹中痛若转气下趋少腹此欲自利也（腹痛欲利症）下利脉大者虚也以强下故也设脉浮革因而腹鸣者属 
当归四逆汤（当归四逆症）大汗若大下利而厥冷者（四逆症）大汗出热不去内拘急四肢疼又下利厥逆而恶寒者（四逆 
症）下利清谷里寒外热汗出而厥者（通脉四逆症）伤寒本自寒下复吐下之寒格更逆吐下食入口则吐（干姜连芩人参症） 
干呕吐涎沫头痛者（吴茱萸症）呕家有痈脓者不可治呕脓尽自愈（痈脓作呕症）呕而脉弱小便复利身微热见厥者难治四 
逆汤主之（四逆症）下利脉沉弦者下重也脉大者为未止脉微弱数者为欲自止虽发热不死（阳回不死症）下利脉沉迟面少 
赤身微热下利清谷者必郁冒汗出而解病患必微厥所以然者其面戴阳下虚故也（阳回症）下利脉数有微热汗出令自愈设复 
紧为未解（阳回症）下利脉数而渴令自愈不瘥必圊脓血以有热也（阳回圊脓症）下利寸脉反浮数尺中自涩必圊脓血（阳 
回 
圊脓症）下利有微热而渴脉弱者令自愈（阳回自愈症）下利欲饮水以有热也白头翁汤主之（阳回有热症）厥阴病欲饮水 
者少少与之愈（阳回饮水症）热利下重者白头翁汤主之（阳回热利症）下利谵语者有燥屎也宜小承气汤（阳回谵语症） 
下利后更烦按之心下濡者为虚烦宜栀子豉汤（阳回生烦症）厥阴中风脉微浮为欲愈不浮为未愈（厥阴欲愈）厥阴病欲解 
时从丑至卯上 
不治病 伤寒脉迟六七日反与黄芩汤彻其热腹中应冷当不能食今反能食此名除中必死（彻热除中症）伤寒五六日不 
结胸腹濡脉虚复厥者不可下此为亡血下之死（脉虚厥逆症）发热而厥七日下利者为难治（热厥下利症）伤寒发热下利至 
甚厥不止者死（阳绝死者）伤寒六七日不利便发热而利其人汗出不止者死有阴无阳也 伤寒发热下利厥逆躁不得卧者死 
伤寒六七日脉微手足厥冷烦躁灸厥阴厥不还者死下利手足厥冷无脉者灸之不温若脉不还反微喘者死 下利后脉绝手足厥 
冷时脉还手足温者生不还者死 伤寒下利日十余行脉反实者死 
方药 
\x乌梅丸\x 
乌梅 细辛 干姜 人参 桂枝 当归 蜀椒 附子 黄连 黄柏 
\x当归四逆汤\x 
当归 芍药 桂枝 细辛 通草 甘草 大枣 
\x当归四逆加吴茱萸生姜汤\x 
当归 芍药 桂枝 细辛 通草 甘草 大枣 吴茱萸 生姜 
\x干姜黄连黄芩人参汤 麻黄升麻汤\x 
麻黄 升麻 当归 知母 黄芩 葳蕤 石膏 干姜 芍药 白术 天冬 桂枝 茯苓 甘草 
\x白头翁汤\x 
白头翁 黄连 黄柏 秦皮 



<目录>

<篇名>汗下宜忌

属性：可汗 脉浮大者应发汗医反下之此为大逆 
可吐 病患手足厥冷脉乍结以客气在胸中心下满而烦欲食不能食者病在胸中当吐之 病胸上诸实胸中郁郁而痛不能 
食欲使人按之而反有涎唾下利日十余行其脉反迟寸口脉微涩吐之利即止宿食在上脘当吐之 
可下 下利三部脉皆平按之心下硬者急下之宜大承气汤 脉双弦而迟者必心下硬脉大而紧者阳中有阴也可下之宜大 
承气汤寸口脉浮而大按之反涩尺中亦微而涩知有宿食当下之宜大承气汤下利不欲食者以有宿食故也当下之宜大承气汤下 
利脉反滑当有所去下之乃愈宜大承气汤 下利脉迟而滑者内实也利未欲止当下之宜大承气汤 伤寒后脉沉沉者内实也下 
解之宜大柴胡汤 病患腹中满痛者此为实也当下之宜大承气汤 下利瘥后至其年月复发者以病不尽也当下之宜大承气汤 
不可汗 脉濡而弱弱反在关濡反在巅微反在上涩反在下微则阳气不足涩则无血阳气反微中风汗出而反躁烦涩则无血 
厥而且寒阳微发汗躁不得眠 脉濡而弱弱反在关濡反在巅弦反在上微反在下弦为阳运微为阴寒上实下虚意欲得温微弦为 
虚不可发汗发汗则寒栗不能自还 脉濡而紧濡则卫气微紧则营中寒阳微卫中风发热而恶寒营紧胃中冷微呕心内烦医谓有 
大热解肌而发汗亡阳虚烦躁心下苦痞坚表里俱虚竭杂起而头眩客热在皮肤怅怏不得眠不知胃气冷紧寒在关元技巧无所施 
汲水灌其身客热因时罢栗栗而战寒重被而覆之汗出而冒巅体惕而又振小便为微难寒气因水发清谷不容间呕变反肠出颠倒 
不能安手足为微逆身冷而内烦迟欲从后救安可复追还 诸脉得数动微弱者发汗则大便难腹中干胃燥而烦 厥脉紧发汗则 
声乱咽嘶舌萎动气在左发汗则头眩汗不止筋惕肉 动气在右发汗即衄而渴心苦烦饮即吐水动气在上发汗则气上冲正在 
心端 动气在下发汗则无汗心中大烦骨节苦疼目晕恶寒食则反吐 咽中闭塞发汗则吐血气欲绝手足逆冷欲得蜷卧不能自 
温衄家不可发汗汗出必额上陷脉紧急直视不能 不得眠 亡血家发汗则寒栗而振 淋家发汗则便血 疮家虽身疼痛不可 
汗汗出则痉 咽喉干燥不可汗 咳而小便利若失小便者不可汗汗则四肢厥冷 咳者则剧数吐涎沫咽中必干小便不利心中 
饥烦杂时而发其形似疟有寒无热虚而寒栗咳而发汗蜷而苦满腹中复坚诸逆发汗病微者难瘥剧者言乱目眩者死 
不可下 脉濡而弱弱反在关濡反在巅微反在上涩反在下微则阳气不足涩则无血阳气反微中风汗出而反躁烦涩则无血 
厥而且寒阳微不可下下之则心下痞硬 脉濡而弱弱反在关濡反在巅弦反在上微反在下弦为阳运微为阴寒上实下虚意欲得 
温微弦为虚虚者不可下也 脉濡而弱弱反在关濡反在巅浮反在上数反在下浮为阳虚数为无血浮为虚数为热浮为虚自汗出 
而恶寒数为痛振寒而栗微弱在关胸下为急喘汗而不得呼吸呼吸之中痛在于胁振寒相迫形如疟状医反下之故令脉数发热狂 
走见鬼心下为痞小便淋漓小腹甚硬小便则尿血也 脉浮而大浮为气实大为血虚血虚为无阴孤阳独下阴部者小盒饭赤而难 
胞中当虚今反小便利而大汗法应卫家当微今反更实津液四射荣竭血尽干烦而不得眠血薄肉消而成暴液医复以毒药攻其胃 
此为重虚客阳去有期必下如污泥而死 微则为咳咳则吐涎下之则咳止而利因不休利不休则胸中如虫啮粥入则出小便不利 
两胁拘急喘息为难颈背相引臂则不仁极寒反汗出身冷若冰眼睛不慧语言不休而谷食多入此谓除中口虽欲言舌不得前 脉 
数者久数不止止则邪结正气未复邪气却结于脏故正气浮之与皮毛相得脉数者不可下下之必烦利（不止）动气在右下之则 
津液内竭咽燥鼻干头眩心悸也 动气在左下之则腹内拘急食不下动气更剧虽有身热卧则欲蜷 动气在上下之则掌握烦热 
身上浮冷热汗自泄欲得水自灌动气在下下之则腹胀满杂起头眩食则下清谷心下痞 咽中闭塞者下之则上轻下重水浆不下 
卧则欲蜷身急痛下利日数十行 诸外实者下之则发微热亡脉厥者当脐握热诸虚者下之则大渴求水者易愈恶水者剧 病阳 
多者热下之则硬 无阳阴强大便硬者下之必清谷腹满 发汗多亡阳谵语者不可下与桂枝柴胡汤和其营卫以通津液后自愈 
不可汗下 伤寒发热口中勃勃气出头痛目黄衄不可制贪水者必呕恶水者厥若下之咽中生疮假令手足温者必下重便脓 
血头痛目黄者若下之则两目闭贪水者脉必厥其声嘤咽喉塞若发汗则战栗阴阳俱虚恶水者若下之则里冷不嗜食大便完谷出 
若发汗则口中伤舌上白苔躁烦脉实数不大便六七日后必便血若发汗则小便自利也 伤寒脉阴阳俱紧恶寒发热则脉欲厥厥 
者脉初来大渐渐小更来渐渐大是其候也如此者恶寒甚者翕翕汗出喉中痛热多者目赤脉多睛不慧医复发之咽中则伤若复下 
之两目闭寒多者必清谷热多者便脓血若熏之则身发黄若熨之则咽燥若小便利者可救之小便难者为危殆 伤寒发热头痛形 
象中风常微汗出自呕者下之益烦心中懊 如饥发汗则致痉身强难以屈伸熏之则发黄不得小便久则发咳吐 伤寒发热头痛 
微汗出发汗则不识人熏之则喘不得小便心腹满下之则短气小便难头痛背强加温针则衄 



<目录>

<篇名>伤寒类证

属性：温病 太阳病发热而渴不恶寒者为温病若发汗已身灼热者名曰风温风温为病脉阴阳俱浮自汗出身重多眠睡鼻息必 
语言难出若被下者小便不利直视失溲若被火者微发黄色剧则如惊痫时螈 若火熏之一逆尚引日再逆促命期 
痉病 太阳病发热汗出不恶寒者名曰柔痉 太阳病发热无汗反恶寒者名曰刚痉 太阳病发汗太多因致痉 病身热足 
寒颈项强急恶寒时头热面赤目脉赤独头摇卒口噤背反张者痉病也太阳病发热脉沉而细者名曰痉 
湿病并方药 太阳病关节疼痛而烦脉沉而细者此名湿痹湿痹之候其人小便不利大便反快但当利其小便 湿家之为病 
一身尽疼发热身色如熏黄 湿家其人但头汗出背强欲得被覆向火若下之早则哕胸满小便不利舌上如脂者以丹田有热胸中 
有寒渴欲得水而不能饮则口燥烦也湿家下之额上汗出微喘小便利者死若下利不止者亦死 湿家病身上疼痛发热面黄而喘 
头痛鼻塞而烦其脉大自能饮食腹中和无病病在头中寒实故鼻塞纳药鼻中则愈 风湿相搏一身尽疼痛法当汗出而解值天阴 
雨不止汗之病不愈者何也曰发其汗汗大出者但风气去湿气在故不愈也若治风湿者发其汗但微微似欲汗出者风湿俱去也 
病者一身尽疼发热日晡时剧者此曰风湿此病伤于汗出当风或久伤取冷所致也 伤寒八九日风湿相搏身体烦痛不能自转侧 
不呕不渴脉浮虚而涩者桂枝附子汤主之若大便硬小便自利者去桂枝加白术汤主之 风湿相搏骨节烦疼掣痛不得屈伸近之 
则痛剧汗出短气小便不利恶风不欲去衣或身微肿者甘草附子汤主之 
\x桂枝附子汤\x 
桂枝 甘草 大枣 生姜 附子 
\x去桂枝加白术汤\x 
甘草 大枣 生姜 附子 白术 
\x甘草附子汤\x 
甘草 附子 白术 桂枝 
病 太阳中 者发热恶寒身重而疼痛其脉弦细芤迟小便已洒洒然毛耸手足逆冷小有劳身即热口开前板齿燥若发汗 
则恶寒甚加温针则发热甚数下之则淋甚 太阳中热者 是也其人汗出恶寒身热而渴也 太阳中 身热疼重而脉微弱此夏 
月伤冷水水行皮中所致 
霍乱并方药 呕吐而利是名霍乱病发热头痛身疼恶寒吐利此名霍乱自吐下利止复更发热也 伤寒其脉微涩者本是霍 
乱今是伤寒却四五日至阴经上转入阴必利本呕下利者不可治也欲似大便而反失气仍不利者此属阳明也便必硬十三日愈以 
经尽故也下利后当便硬硬则能食者愈今反不能食到后经中颇能食复过一经能食过之一日当愈不愈者不属阳明也 霍乱头 
疼发热身疼痛热多欲饮水者五苓散主之寒多不用水者理中汤主之 吐利汗出发热恶寒四肢拘急手足厥冷者四逆汤主之 
既吐且利小便复利而大汗出下利清谷内寒外热脉微欲绝者四逆汤主之吐已下断汗出而厥四肢拘急不解脉微欲绝通脉四逆 
加猪胆汁汤主之 恶寒脉微而复和利止亡血也四逆加人参汤主之 吐利止而身痛不休者当消息和解其外宜桂枝汤小和之 
吐利发汗脉平小烦者以新虚不胜谷气故也 
\x理中丸\x 
人参 白术 甘草 干姜 
\x通脉四逆加猪胆汁汤\x 
甘草 干姜 附子 
于通脉四逆方内加猪胆汁半合无猪胆以羊胆代 
\x四逆加人参汤\x 
甘草 干姜 附子 人参 
瘥后劳复阴阳易并方药 大病瘥后喜唾久不了了者胃上有寒当以丸药温之宜理中丸伤寒解后虚羸少气气逆欲吐者竹 
叶石膏汤主之大病瘥后从腰以下有水气者牡蛎泽泻散主之 伤寒瘥已后更发热小柴胡汤主之脉浮者以汗解脉沉实者以下 
解之 大病瘥后劳复枳实栀子汤主之若有宿食加大黄病患脉已解而日暮微烦以病新瘥人强与谷脾胃气尚弱故令微烦捐谷 
则愈（以上瘥后劳复） 
\x竹叶石膏汤\x 
竹叶 石膏 麦冬 人参 甘草 粳米 半夏 
\x牡蛎泽泻散\x 
牡蛎 泽泻 葶苈 商陆根 海藻 蜀漆 栝蒌根 
\x枳实栀子豉汤\x 
枳实 栀子 香豉 
伤寒阴阳易之为病其人身体重少气少腹里急或引阴中筋挛热上冲胸头重不欲举眼中生花膝胫拘急者烧 散主之（阴 
阳易） 
\x烧 散\x 
裆（近阴处剪烧灰和服） 

