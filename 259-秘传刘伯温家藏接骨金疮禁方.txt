
<篇名>秘传刘伯温家藏接骨金疮禁方
书名：秘传刘伯温家藏接骨金疮禁方
作者： 
朝代： 
年份： 



<目录>

<篇名>序

属性：体仁子曰∶“是书何谓而秘称禁书？”盖缘外无独秘，故以禁书名之也。非秘而不行之 
所缘元胡久秽中土，我朝太祖高皇帝，爱念民生，平胡灭虏，扫荡膻腥。惟是诸臣不但恐惧 
，所向无前。然当破釜焚舟之后，未免疮痍困苦。我太祖临戎则心苦，有切肤之痛，故恒破 
钱粮巨万，招致方外名人及诸奇医，并求接骨出镞、内伤跌仆、金疮种种异术，遍寻起死回 
生之妙诀，不待言而心恳切矣。又择选经验者，录出成帙，藏之禁中，以为国家征伐斗战之 
备用。时青田先生与闻国家大事，君臣鱼水，而得禁藏于家。予乃与裔孙松石翁交好数十年 
，一日偶谈岐黄之学，因叹青囊秘方不得复见于时。翁云∶“吾祖有禁方一册，等闲不以示 
人，用之辄获奇验。”乃出是书，授予视之。书虽不多，然皆出于岐黄外，别传秘方奇法， 
非时医所能觑其藩离者也。予何幸而得之，谨当世世宝之勿替也。恐后之子孙不知，或有遗 
弃之者，故特序其所出之源流云耳。 
\x时宣德二年小春望日谨序\x 



<目录>

<篇名>论跌治法

属性：凡人在高处跌下，俗名倒栽葱。天灵盖未破者，可救；如穿者，三魂已散，七魄全无， 
归位，呼吸虽有，是候死之症也。治法灸丹田穴。凡仰天跌下，背脊骨断者，其人坐卧不宁 
，虽然势重，其神不散，急宜治之无妨。若过七日而医治，则难以救之，必丧黄泉也。其治 
法∶必用空屋一间，上有着力之处，将带悬之梁上，以人扶起，患者倒背，将两条脚带从两 
胁兜转，脚带在臂上兜起，悬空吊之，前用两条，后用两条，即将人吊起，其人自直。用海 
板一块，长三尺许，放于背上，又另将脚带胸前绑一道，腰下绑一道，内绑一道，共三道， 
连人带板而绑，其人一吊自直。而就板绑之，其直非常，轻轻放下，仰天而卧，不可摇动。 
用药七服，七日后轻轻将脚带放下，其板则不可去。再用七日，轻轻抽去板，二十一日方可 
摇动其腰脊，自接上也。再以别药以去其伤而并补之为妙。 
仆心跌去，有跌断胸膀骨者，即搀起仰卧不用动手，即用接骨丹七服，其骨自接，不拘 
。其骨不断者，只用七厘散三服，不拘服别药而愈。凡跌断肋骨，不用动手，照前法而治之 
。先以膏药贴患处，即用行伤打药去尽瘀血，后服接骨丹七服，其骨凸出，照后用药酒去伤 
一月而愈。凡顶骨跌断而陷下者，用鲜虎脂四两，川芎五钱，酒煎服。凡打碎顶门，不可用 
草药，恐其溃烂，宜用止血散掺之，次服上部末药。凡食喉伤者不治。伤气喉者，先用银丝 
缝好，外用草药敷之，日换二次。候其皮肉并合，方用生肌散，外贴膏药，服上部末药汤。 
凡人肠出者，用麻油以青布搭上候软，先用手托住肠子，令人含水一口，默向患人面上一喷 
，其人一惊，其肠自入。用银丝缝好，外敷草药，内服中部末药汤。一法肠出者，用原酒酿 
数斤，以布浸透，将布搭于肠上，看肠上之布微微热气，即泡热姜汤与患人服下，姜汤入处 
即能收进，汤力行到，其肠即收完矣。若肠穿者，可用鲜桑白皮打线，缝好其肚上，破处亦 
以此法缝之，外以血竭末敷上自愈。此法秘传。凡人指断者，须凑上，用水蜡烛内膜包裹， 
待内骨接上方用生肌散以膏药贴之。凡人身初跌损血出，用草药先内服上部末药，加接骨丹 
三分同服下。凡中部初跌损，先服中部末药加接骨丹五分。轻者七日后服煎药，重者二七日 
后服煎药。 
凡下体初跌损，治法同中部，服下部末药。凡人偶然闪挫损伤，不拘周身上下，各宜自 
裁治服，或敷、或贴、或服药等类。如重者加接骨丹三分，轻者则不可用也。 



<目录>

<篇名>论斗殴穴道

属性：凡斗殴周身穴道难以尽述，特纂其要，智者当深察之不可忽也。霸王开锁一拳，即咽喉 
也。若闷者，即在脑后百劳上一寸，左手衬在穴上，用右手不论轻重连打数下即醒。如不醒 
激用艾灸之，其穴在脑骨下一寸五分，以麝香连灸四五次而醒，即用顺气散。如不醒则无救 
矣。或灸丹田穴。 
封喉在霸王开锁下三寸，用手横打外去者是也。如闷者在霸王开锁穴下半寸，用左手叉 
项，右手扳住头，往后一扳即醒，后用顺气散。两气眼在隔孔上下，后气眼照前气眼是也。 
打上气眼闷倒者，照前手衬打后气眼，打后气眼还拳即打前气眼，打前上气眼即打后下气眼 
，打后上气眼即打前下气眼。若打左边须打右边，若打右边须打左边。若不醒照前法灸肩井 
穴，醒后服顺气散。打血海，其穴往上第八根肋骨空所为下血海也，第十根肋骨空所为中血 
海，腋窝中间为上血海也。若打下血海轻者三年死，重者一年死，再重者三月死。打中血海 
轻者一年死，重者半年死，再重者两月死。打上血海轻者一月死，重者五日死，再重者即死 
。其穴不拘上下左右，打伤俱要吐鲜血而死，急宜治之无妨。即用行伤打药行血十三味一帖 
为上，后用归血入筋药，若迟之则无救矣。打霍肺，其穴在下气眼傍一寸是也，内空而外实 
，若拳打重者，打进肋骨不拘几根，亦用十三味药一帖，后用接骨丹，其骨自然凸出，再用 
行药，补药亦可。肋骨不断者，亦用十三味一帖，后用补肺丸为妙。人参五钱，白芍五钱， 
浓朴五钱，前胡一两，以上研为细末蜜丸如绿豆大，每服一钱，空 



<目录>论斗殴穴道

<篇名>行血归经散

属性：打血海者用。橘红 牛膝 荆芥（各五钱） 防己 生地 五加皮（各一两） 甘草 川芎 桔 
梗（各三钱） 当归（四钱） 



<目录>论斗殴穴道

<篇名>顺气散

属性：陈皮 木香 浓朴 前胡 神曲（炒） 生地 川芎 石菖蒲 五加皮 白豆蔻 杜仲（ 
盐水炒） 以上各五钱，共为细末。每服一钱，好酒送下。 



<目录>论斗殴穴道

<篇名>扫肠丸

属性：打盘肠者用。苏木 木通 皂矾（火 ） 五加皮（各一两） 红花 泽泻 前胡（各五钱） 当 
钱） 核桃肉（半斤） 以上共为细末，为丸如桐子大。每服二十丸，陈酒送下，如大便出粪黑者 



<目录>论斗殴穴道

<篇名>护心七厘散

属性：打翻肚并黑虎透心者用，大凡打重者，宜先服此药一服。接骨虫（不拘多少入坛内饿二 
洗净入酒酿内醉死，晒干为末备用） 
闹羊花（不拘多少用烧酒浸透晒干用） 人参 桔梗 
枣仁 甘草 黄 以上各等分为细末，肥壮者每服三分，瘦弱者每服二分，酒冲，临卧时 
服下，切宜避风。 



<目录>论斗殴穴道

<篇名>十三味行药方

属性：不拘重伤，凡有瘀血者俱宜用。红花 桃仁 苏木 当归 松节 五加皮 骨碎补 牛 
枳壳 木通 泽泻 前胡 大生军 通草 水煎，空心服。如行过以米粥汤补之，如灸后则 
血热，可加黄柏。 



<目录>论斗殴穴道

<篇名>加减地黄丸

属性：人参 熟地 猴姜 当归 枣仁 茯苓 山药 枸杞 杜仲 牛膝 生地 山萸 杏仁 
川断 破故纸 共为末，蜜丸桐子大。每服三钱，早晚白汤送下。 



<目录>论斗殴穴道

<篇名>接骨夺命丹

属性：如死有微气者，灌入可治。自然铜 古老钱（各醋 七次，各三钱） 地鳖虫（五钱） 黄麻 
（烧灰，三钱） 大黄（酒煎，五钱） 桃仁 当归尾 红花（各一钱） 骨碎补（去毛，酒蒸） 乳香 
没药 血竭 儿茶 朱砂 雄黄（各三钱） 麝香（五分） 共为细末，入瓷瓶内，以蜡封好，勿 
令泄气，遇症有微气者，即用此药，元酒酿送下即活，连进数服即愈。 



<目录>论斗殴穴道

<篇名>接骨丹

属性：小拳鸡一只，干拔去毛，捣烂入官桂末，再捣匀敷骨断处，一周时其骨接上矣，即去之 
。如时间过长，恐生多骨而长出。 



<目录>论斗殴穴道

<篇名>接骨丹

属性：（作接骨膏亦可） 鸡一只，去净肉，将全身骨酥油炙为末。每服三钱，酒送下。又骨末 
三钱，取热鸡血调敷患处，再以生鸡皮绑缚，经一周时即去之。 



<目录>论斗殴穴道

<篇名>接骨膏

属性：血余 胡椒 百草霜 虎骨（各一钱） 麝香（五厘） 共为末，糯米煮粥捣匀敷患处，若加生 
地、地鳖虫更妙。 



<目录>论斗殴穴道

<篇名>黎洞丸

属性：牛黄（三分） 大黄（一钱） 天竺黄（二钱） 雄黄（一钱） 藤黄（三分，铜丝打灯火上烧） 郁金（二分） 
言（二分） 白三七（二钱） 唐魏（一钱） 儿茶（三钱） 共为末蜜丸，每丸六分，藏固听用，老人服一 
分，壮者三分，弱者二分，幼小者一分。女人壮者二分，幼小者服一分。 



<目录>论斗殴穴道

<篇名>四骨散

属性：治跌打损伤之后，筋骨疼痛不能伸缩者。鸡骨节 虎骨节 犬骨节 龙骨 共为细末， 
入下部末药内，服后用宽筋汤。 



<目录>论斗殴穴道

<篇名>地龙散

属性：治夹打不痛，并治筋骨疼痛。地龙（去净土，酒炒，五分） 桑寄生（一钱） 乳香 没药（去 
一分） 牛膝 红花 木香（各二钱） 归尾 羌活（各二钱五分） 以上共为细末，每服一钱，热酒 



<目录>论斗殴穴道

<篇名>趁痛丸

属性：治跌仆损伤及走注历节诸风、软风疼痛等症。草乌（去皮脐，一两） 熟地（或生地亦可） 
半夏曲 白僵虫 乌药（各五钱） 并晒干为末，酒糊为丸桐子大。每服七丸，空心日午临卧温 
酒送下。如伤损处，姜汁和酒研十丸涂患处。猝中倒者，姜汁、青茶研化七丸灌下即醒。若 
加地龙、血竭尤妙。 



<目录>论斗殴穴道

<篇名>闪腰挫气方

属性：不拘年月浅深，一服即效。归身 羌活 蝎尾 骨碎补 刘寄奴 红花 莪术 没药（ 
研去油冲服） 赤芍 丹皮 泽兰 牛膝（各一钱） 生地（二钱） 甘草（五钱） 桃仁（一钱） 酒煎服 
取汗，忌油煎发物。 



<目录>

<篇名>论治法

属性：凡跌打损伤跌仆，男人伤上部易治，下部难疗，以气上升故也。女人伤下部者易治，上 
疗，以血下降故也。凡伤须验在何处，按其受伤深浅，明其受毒久新。男子气从左转属阳， 
女于血从右转属阴，须辨明气血之分为最要。伤前体者死速，伤背肩者死缓；伤左边者气促 
面黄浮肿，伤右边者气促而面少血。其死症，痰多者死，眼白者死，唇吊者死，失枕者死， 
粪者死，口臭者死，斜睹者死，气响者死，喘急胸高者死，耳鼻赤急者死，饮食不进者皆属 
死症也。 



<目录>论治法

<篇名>续筋方

属性：先将断筋凑好相对，用旋复花汁涂之，仍用搽敷包好。 



<目录>论治法

<篇名>取箭头入骨肉方

属性：用巴豆、蜣螂同捣敷之，少顷发痒可取。 



<目录>论治法

<篇名>用药歌

属性：阿胶兮女人圣药，藕节吐血之良方。炒蒲黄呕血可用，骨断兮须求土鳖。姜黄破血能止 
瘀血赖丹皮苏木。大黄便闭而可行，生地黄善生新血。破风不醒 一味，跌打后忌姜葱麻 
油。疮不敛象皮血竭，古钱三七为仙药，延胡索号曰神品无差。手损兮桂枝急用，瘀血在肠 
桃归须下。散肿兮荆芥为美，止痛兮滴乳堪夸。头顶引以川芎，足损须用牛膝。补血止血兮 
姜，消血积三棱莪术。理腰伤兮炒杜仲，旋复花续断疗筋，见肿消能除青肿。橄榄灰止血尤 
良，柿霜饼血流者无殃。乌药二香顺气之良，金刀泽兰跌仆无双。后人若问作歌者，却是汉 
庭张子房。 



<目录>

<篇名>脉诊

属性：凡欲识跌打重伤死生，必先察其六脉，起者生，迟细者生，洪大者死；坚强者生，小弱 
者死，大者二十日死。若命脉和缓关脉实，虽伤重不妨命，脉虚促虽轻亦死。 



<目录>

<篇名>辨生死

属性：凡跌打伤有不治者五，不知痛痒兼发战者，一不治也；天柱骨折及太阳二穴伤者，二不治也 
；小腹带断心伤破阴囊穿者，三不治也；伤食喉，四不治也；汗出如油尽力叫喊者，五不治 
也。凡人手足俱有两胫，若一胫断者可治，两胫俱断者，则不治。大抵骨碎与断，要看明伤 
处平正如何，凡骨低是骨不曾伤，左右再看方知伤处，先须拔捺端正，方用外药。凡认伤处 
则骨头平正，便见左右损处，则相度骨缝，仔细捻捺骨归旧处。顶门虽破骨未入内，可治。 
凡耳后受伤不治。食饱受伤三日不死可治。心胸紧痛，青色未裹心，此乃偏心受伤，可治。 
男子两乳受伤，可治，宜急救之，若女人则不治。腹内受伤吐粪者不治。凡气出而不收兼眼 
不闭者，不治。凡肾子受伤入腹者不治。正皮破未入腹者可治。正心口青肿者不治。挟脊 
断者亦不治之症也。 



<目录>

<篇名>拔捺法

属性：凡手腕出骱者，医人用左手仰掌托捻被伤手臂，又用右手在下节手近处骱一把，拿定 
其退缩，尽力一扯，即入故位，方服接骨丹，仍贴膏药。凡肩臂脱骱者，令患者低处坐定， 
自用两手叉定抱膝上，将膝借力一扯，视其臂随手直前轻轻放两手，就入骱，方服接骨丹， 
仍贴膏药。凡肩胛骨出，用椅当圈住胁，又用软衣棉被铺好，再令人捉住，两手伸却，坠下 
手腕，绢布缚之。凡肩井骨在胁下有损，不可夹缚，须捺平正妥贴，以黑龙散敷绢布包好， 
胁骨亦如此。凡手骨出，须看如何出，若骨向左者，须向右捺入骨，若向右则向左边捺入。 
凡脑骨碎，轻轻用手捺平正。若不破，用乌龙散；若破，则用桃花散填口，以绢包之。不可 
着风水，犯之则破伤风。倘在发内，宜剪去发敷药。凡跨骨从臀上出，可用人挺定援伸，方 
捺入。若跨骨从裆内出，则不可治矣。凡伤重者，大概要拔伸捺正，或取开捺正，然后用桃 
花散、黑龙散，再夹缚。大抵拔伸要近处，不可覆在第二节骨上。凡拔伸全要相度左右骨如 
何出，或当正拔伸者，或当斜拔者，凡拔伸或用一人，或用三人，要看伤势轻重难易如何。 



<目录>

<篇名>修整法

属性：凡骨跌折又出肉外，折处两头必如锋刀，或长短不齐，不能复入，用麻药麻定方用锉之 
用小锯锯齐，然后按入。方用敷药及膏，外加棉纸数层，再以粉板夹好，过一二日换膏药， 
日进接骨丹两服。若遇热天用清茶洗净，勿令阻气。若胫骨别出在内者，难治，在外者，用 
手法推入旧处，方服药。凡跌打肿处，患者不肯令人着手摸者，又肿硬难辨肉内骨之碎否， 
必须以麻药服之。然后用手捻其肿处，如骨肉有声即是骨碎，以刀割开，如有血出，再用止 
血散，并麻药麻住，然后取出碎骨，以别骨补好，膏药贴之，外用油纸包好，与淡盐汤一杯 
服之，待醒后再服接骨丹药。凡阴子跌出有血者，先用桃仁散止血，以线缝好，再以膏贴之 
，伤一月内尚可正理，久则难治。 



<目录>

<篇名>夹缚法

属性：凡夹缚，夏二日、冬四五日解开，用温水洗去旧药，洗时不可惊动伤处，仍用黑龙散敷 
平处骨碎皮不破，可用黑龙散贴敷夹缚，若曲折处其势不可夹缚，恐愈后不能伸曲，可用黑 
龙散敷贴以便曲伸。凡跌破以末药敷口，又用伞纸包好，再用杉木皮缚定。凡夹缚，用杉木 
皮如指阔，四边排匀，方用绳扎紧三五道，宜粗。如缚指须用苎麻，若杉木皮用尿浸过方用 
凡脚膝盖骨乃另生者，如跌碎或跌出者，当用物做成一箍，如盖骨大盖在上面，以长带 
缚定，外用护膝，又缚如日去之。 



<目录>

<篇名>医治法

属性：凡重伤必用药水洗过敷药，轻者不洗亦可。凡腹破肠出者，医得其法，一日不死，医者 
麻油搽手，然后送肠纳入。倘若肠出外风吹而肠胀干不入，即将麻油搽肠滋润，又用一人托 
住其肠，再用一人暗含冷水一口，当面一喷，其人必惊，而托肠之人要乘势将肠一推推入， 
自然收好，即捻定伤口，用银丝或丝线缝口。先用止血散，后贴收口膏药，少顷腹内作响乃 
肠复位。肠虽归复内中，伤否目力难知，即取火酒一小杯，令患者饮之，使人嗅其伤处，若 
闻火酒气味，其伤不可治矣。线缝时不可露一毫针，孔如稍露亦不可治，慎之，凡头颅骨破 
碎，虽白浆流出，不在太阳穴边可治，用上部末药倍加黄荆子，或有孔血出不止，先用血见 
愁杵烂搽上，日换二次，孔小贴膏药，孔大则搽三日见红色，见红色加收口药，加在膏药上 
贴之。 
凡出血用桃花散，不止可用三七塞之，另围桃花散。凡骨碎筋断皮破，破处俱用桃花散 
涂四边，缝好以黑龙散敷之。 
凡打后作痛，宜用大黄五钱，桃仁三钱，杏仁三钱，归尾一钱，甘草梢五钱，酒煎空心 
服。凡大小便不通，用通理汤或川芎苏木汤。 



<目录>

<篇名>宜忌类

属性：凡浑身无故作痛，宜服排风汤。凡服伤损药，须忌生冷、牛羊一切发物，服药必乘热服 
血行运而骨易接。凡跌打处痛肿，此是血凝住，宜用热药汤洗之，外敷黑龙散。凡皮里有碎 
骨，宜用黑龙散，久骨自出。凡伤重宜服顺气散，不可遽服接骨丹药等类。凡伤不拘轻重忌 
服草药，犯之即取出不能如旧。凡跌打后大便不通，忌服接骨丹，炒药热爆又兼酒调，则反 
助火益势，且服四物汤待其势定。如大便不通宜用承气汤加木通、朴硝以通为度，方服接骨 
丹。凡顶骨碎不可用草药，宜以止血散搽之，内服上部末药，又用鲜蟹、虎骨四两、川芎五 
钱，用好酒煎服。凡伤处最忌布绢包，恐日后干血胶粘难以换药，用油纸伞纸包好极妥安。 
无药处一时折骨，宜权用糯米饭加酒药姜葱同捣，熨斗熨热包夹安好，内服老酒使血不凝， 
然后取药医治。凡正骨，骨整用乌龙散敷四围，桃花散敷填瘀口，次用伞纸包好夹缚。 



<目录>宜忌类

<篇名>洗药方

属性：（骨断皮破者，先用此药煎汤洗，后方服麻药） 赤芍药（五钱） 延胡索（五钱） 当归（三钱） 
（三钱） 苍术（一两） 荆芥（四两） 外加防风、槐枝、花椒、葱、艾共切片，每服用一两，水五升 
，加荷叶二片煎八分，去渣淋洗。内服麻药方，先用此药麻倒，方可以刀割开。若血涌出， 
以桃花散止之，用外麻药敷上，使患者不知疼痛，方可割至损处，又用桃花散围敷割处，外 
边再用收口膏药贴好，与淡盐汤服之。 



<目录>宜忌类

<篇名>内麻药方

属性：川乌（三钱） 草乌（三钱） 大半夏（五钱） 南星（五钱） 黄麻（一钱） 闹羊花（九分，酒浸七次） 蟾 
酥（酒浸化，一钱） 芋艿叶汁拌药晒干共为末，每服八厘。 



<目录>宜忌类

<篇名>外麻药方

属性：（名芋艿散） 
川乌（一钱） 草乌（一钱） 大半夏（三钱） 南星（三钱） 闹羊花（一钱） 黄麻根汁 芋艿叶汁 蓖 
麻根汁 三叶汁拌药晒干，须拌七次共为末，醋调敷割肉，或加雄黄少许，蟾酥五分。 



<目录>宜忌类

<篇名>桃花散

属性：（止血） 古锻石（一升，入牛胆内十七次） 大黄四两（入铜锅内炒至灰如花色，取出置地 
一夜而出火毒，研末填疼口并及四边）。 



<目录>宜忌类

<篇名>黑龙散

属性：（又名乌龙散） 穿山甲（灰炒，六两） 丁皮（六两） 当归（二两） 百草霜（五钱） 枇杷叶（去毛） 
五钱 共为细末焙收，用时姜汁调和，四边油纸包好，杉木皮缚紧，服淡盐汤，待醒来服调 



<目录>宜忌类

<篇名>调气散

属性：木香 乌药 浓朴（姜制） 白芷 青皮 杏仁（去皮尖） 陈皮 前胡 苍术（米泔水浸 
炒） 桔梗 甘草梢 加姜三片，枣二枚，水二钟煎八分，空心服，次服接骨丹。 



<目录>宜忌类

<篇名>接骨丹

属性：土鳖虫（火酒醉死焙干，三钱） 自然铜（火 醋浸十四次，三钱） 骨碎补（去毛尖，五钱） 血 
炙，三钱） 当归尾（酒洗，五钱） 乳香（去油，三钱） 没药（去油，三钱） 硼砂（二钱） 大半夏（汤泡 
三钱） 共为细末，每服一分，陈酒送下。 



<目录>宜忌类

<篇名>续筋丹

属性：土鳖虫 三七 血竭 龙骨 共为细末，用唾津调搽。 



<目录>宜忌类

<篇名>玉龙散

属性：（又名接骨丹） 人中白一味醋 七次，研末用。 



<目录>宜忌类

<篇名>上部末药

属性：小川芎（五钱） 蔓荆子（二钱五分） 赤芍（四钱） 白芷（四钱） 归尾（四钱） 以上共为细末，每服 
，加麻油炒黄荆子三分，若重伤加接骨丹三分，酒调饱腹服下。轻伤只用接骨丹一分。一方 
加升麻二钱五分、仙人紫五分（ 、酒送葱头过服）。 



<目录>宜忌类

<篇名>中部末药

属性：杜仲（童便浸炒，五钱） 赤茯苓（六钱） 生地（六钱） 秦艽（六钱） 桃仁（三钱） 红花（三钱） 延 
索（六钱） 归尾（八钱） 赤芍（五钱） 紫荆皮（酒拌炒，一两） 共为末，每服一钱，加炒荆子五分，若 
重伤加接骨丹五分，轻伤加接骨丹三分，酒调，半饥饱送下。又一方去延胡 白芷 紫荆 
血梗 桃仁 红花 加甘草 黄 陈皮 白术 血里梗 临服冲入炒黄荆子五钱、仙人紫 
八分，一日两服，姜过口。 



<目录>宜忌类

<篇名>下部末药

属性：牛膝（一两） 黄荆子（炒，一两） 当归尾（八钱） 防风（七钱） 独活（七钱） 赤芍（六钱） 秦艽 
（六钱） 
共为细末，每服一钱五分。若重伤加接骨丹八分，轻者五分，和酒送下。凡骨碎者以接骨丹加入，若骨不碎 
断只用玉龙散加入。一方铁线藤、防风、陈皮、白芷各等分，临服加仙人紫一钱，日两服， 
葱白过口（前药失记血里梗，无过山龙、黄荆子、紫荆皮）。 



<目录>宜忌类

<篇名>上部伤药

属性：川芎 陈皮 花粉 茯苓 白芷 当归 蔓荆子 防风 赤芍 五加皮 黄麻花 甘草 
过山龙 或加升麻、 本、南星、威灵仙、半夏，姜三片，水两碗煎服。 



<目录>宜忌类

<篇名>中部伤药

属性：杜仲 红花 桃仁 防风 归尾 官桂 甘草梢 赤茯苓 生地 赤芍 过山龙 枳壳 
或加破故纸、桔梗，水酒煎，半饥服。 



<目录>宜忌类

<篇名>下部伤药

属性：牛膝 肉桂 五加皮 生地 海桐皮 独活 秦艽 赤芍 防风 防己 归尾 甘草梢 
或加木瓜、浓朴、陈皮，水酒煎，空心服下。 



<目录>宜忌类

<篇名>止血草药方

属性：血见愁 三七 马兰头 旱莲草 共捣烂涂敷。 



<目录>宜忌类

<篇名>膏药方

属性：凡跌打骨碎皮破者不用。片香（二斤） 真麻油（一两） 当归（一两） 红花（五钱） 白芷（五钱） 川芎（三 
钱） 
苏木（三钱） 杜仲（二钱） 破故纸（二钱） 木瓜（二钱） 牛膝（五钱） 羌活（五钱） 防风（五钱） 
荆芥（五钱） 续断（五钱） 生地（五钱） 五加皮（二钱） 威灵仙（三钱） 大黄（一两） 紫荆皮（五钱） 
麻黄（五钱） 发灰（五钱） 黄柏（五钱） 苦参（五钱） 黄毡（四两） 细料药∶百草霜（四两） 乳香 
没药 甘松 山柰 大黄各等分 再加葱姜汁各四腕。 



<目录>宜忌类

<篇名>收口膏药方

属性：麻油（一斤） 川芎（一两） 赤芍（一两） 防风（一两） 荆芥（一两） 白芷（一两） 大黄（一两） 
黄柏（八 
（二钱） 天花粉（二钱） 黄丹（四两） 水粉（四两） 细料药∶珍珠 海螵蛸 血竭 龙骨 儿茶 轻粉 土鳖 
虫共研细末，撒在膏上贴。 



<目录>宜忌类

<篇名>活血住痛散

属性：肉桂 归尾 甘草梢 川芎 杜仲 木瓜 虎骨 羌活 独活 乳香 没药 白芷 生 
乌药 水、酒各一碗煎，加童便服。气喘加沉香，头疼倍加川芎，虚汗加麻黄根、浮小麦、 
白术、黄 ，寒重加干姜，小便不通加车前子、木通。热重加柴胡、栀子仁，笑不止加杜仲 
、破故纸，寒不退加人参、白芍、麻黄，胸紧加枳壳、桔梗，热不退加蓬芥、栀子、薄荷， 
肚内有血块加三棱、莪术、香附，语言恍惚晕去加朱砂、远志，伤头出血多加生地，呕吐饮 
食不进加藿香、砂仁、丁香、半夏、若痛不进饮食加人参，口中血腥气加阿胶，如不止用生 
丁香嚼之，口内吐出粪及食饱伤胃加丁香、草果、半夏、砂仁，如不效是肠断出血，周身麻 
木，不知人事时或昏闷，加倍人参或独用参汤亦可。 



<目录>宜忌类

<篇名>通利汤

属性：大小便闭用。归尾 红花 桃仁 猪苓 泽泻 木根 甘草梢 赤芍 桔梗 枳壳 
大黄 芒硝 车前子 姜三片，水酒煎服。 



<目录>宜忌类

<篇名>又方桃仁桔梗汤

属性：桃仁（三十五粒） 桔梗 杏仁 大黄（煨，各七钱） 车前子 当归（各五钱） 红花 苏木 芒 
硝（各五钱） 木通 猪苓 泽泻（各三钱） 加姜三片，水酒煎服。 



<目录>宜忌类

<篇名>排风汤

属性：肉桂 赤芍 白芍 川当归 川芎 藓皮 杏仁 甘草 独活 防风 麻黄 白茯苓 
姜三片，水酒煎服。 



<目录>宜忌类

<篇名>阴红汤

属性：（治妇人伤，瘀血不散，腹胀大小便不通，闷乱欲绝，用此药。待瘀血尽后方用前药） 
阿胶 发灰 没药 酒煎加童便服。 



<目录>宜忌类

<篇名>寻痛散

属性：（骨断折可常服，闪腰亦可服） 乳香 没药 木香 川芎 归尾 杜仲 肉桂 续断 
虎骨（炭火 ，火酒淬） 古铜钱（火 醋淬七次） 共研细末，每服酒调服两匙。 



<目录>宜忌类

<篇名>紫金散

属性：（骨不碎折者可用） 红肉消 骨碎补 无名异（醋拌） 续断 归尾 牛膝 桃仁 蒲黄 
牡丹皮 川芎 杜仲 苏木 红花（各等分） 共为末，每服三钱酒送下。 



<目录>宜忌类

<篇名>麻黄散

属性：（治破伤风发寒热） 肉桂（三分） 干姜（四分） 麻黄（去节，一分） 半夏（姜制，七分） 陈皮（八 
分） 苍术（五分） 桔梗（七分） 川芎（七分） 枳壳（七分） 姜三片煎服。 



<目录>宜忌类

<篇名>消风散

属性：（治破伤风牙关紧闭） 川当归（一钱） 川芎（八分） 南星（五分） 甘草（七分） 防风（七分） 陈皮（ 
分） 羌活（一钱） 半夏（五分） 白芷（八分） 芍药（八分） 升麻（一钱） 桔梗（五分） 加生姜三片煎服。 
又方 皂角末吹鼻内，男左女右。 
又方 杏仁泡去皮尖，捣烂，火酒调敷患处。 
又方 萝卜叶捣烂包破处。 



<目录>宜忌类

<篇名>龙骨散

属性：（治跌坏医好后筋不伸） 鸡骨节 虎骨节 犬骨节 龙骨 海桐皮（各八钱） 共研末入下 
部末药，内加牛膝（炒，二两） 黄荆子（二两） 续断（八分） 秦艽 羌活 川当归（各六钱） 



<目录>宜忌类

<篇名>宽筋汤

属性：（治前症日进一服） 肉桂 牛膝 姜黄 黄 白茯苓 独活 海桐皮 川当归 川断 
生地 酒煎，空心服。 



<目录>宜忌类

<篇名>内麻药方

属性：川乌（一钱） 草乌（一钱） 雄黄（二钱） 蟾酥（七分） 芋叶（七分） 半夏（一钱） 黄麻花（五分） 
共为末敷肉上。 



<目录>宜忌类

<篇名>跌伤阴囊方

属性：古铜钱 油胡桃共为细末，陈酒送下。 



<目录>宜忌类

<篇名>千金丸

属性：专治跌打损伤，血气攻心，作痛作闷；或产后恶露不尽，肠中如刀刺；或月经不通，小 
块，瘀血久成痞块。用童便半盅，水半盅，共煎七分，少顷再进一服，恶血自下。男子受刑 
闷，童便，好酒送下。小肠疝气，赤白痢疾，用米醋合煎三滚，加水一盅，再煎七分，温服 
。蒲黄（炒，一两） 五灵脂（醋炒，一两） 延胡索（一两） 木香（五钱） 共为末，醋糊丸，重者五钱 
，轻者三钱。 



<目录>宜忌类

<篇名>秘传接骨君臣散

属性：（黄末药，此系叶宝太家传秘方） 白芷 川芎 桂枝（酒拌） 杜仲（酒炒） 牛膝（酒炒，各 
三钱） 续断（酒洗） 防风（各二钱） 防己（二钱） 独活 秦艽（各五钱） 甘草梢（一钱） 木瓜（一钱） 
花粉（二钱） 共为末。又将牡丹皮五钱、姜黄一两为末，另加明黄末配延胡索六钱、骨碎补 
四钱、生地五钱。 



<目录>宜忌类

<篇名>紫金散

属性：（红末药） 紫金皮一味，醋炒为末。 



<目录>宜忌类

<篇名>黑神散

属性：（黑末药） 黄荆子（香油炒为末，瓷瓶收贮），黑末药名桃红散，痛甚加乳香（炙）、没药 
（炙）、血竭共研。 



<目录>宜忌类

<篇名>灰末药

属性：（名接骨丹与前方同） 土鳖虫（火酒醉死，焙干，一钱） 骨碎补（去毛，一钱） 自然铜（醋 
四次，三钱） 血竭（炙，三钱） 归尾（酒浸，五钱） 乳香 没药（俱炙） 半夏（汤泡，三钱） 白硼 
砂（二钱） 共研细末收贮。新瘀血攻心加巴霜、大黄末，每服一分，酒服。 



<目录>宜忌类

<篇名>玉龙散

属性：（白末药，骨不断者可用） 人中白一味，醋 研细用。 
凡跌打损伤，不甚伤，骨不断碎者，用黄末药八分、红末药六分、黑末药八分、桃花散 
五分、白末药二分、姜五钱，葱白五茎取汁入酒内，加麻油两匙调服，外贴膏药。 
凡跌打重伤，骨碎折将危者，先用灰末药一服，大黄，用灰末药一分发黄末药，加巴霜 
黄末调下五分。瘀血尽后去巴霜、大黄，用灰末药一分发黄末药八分、红末药六分、桃仁末 
五分，酒调下。 



<目录>宜忌类

<篇名>上部伤药

属性：（凡头破见髓俱可服） 川芎 白芷 桔梗 羌活 防风 川当归 赤芍 或加黄荆子、 
生地、五加皮、甘草，或加升麻、 本、南星、花粉、蔓荆子，再加姜三片，水酒煎服。 



<目录>宜忌类

<篇名>中部伤药

属性：（凡手、腰、遍身伤俱可用） 杜仲 桂枝 红花 桃仁 乌药 姜黄 甘草 丹皮 生 
地赤芍 归尾 续断 秦艽 加皮 或加补骨脂，姜三片，水酒煎服。 



<目录>宜忌类

<篇名>下部伤药

属性：（凡腿足伤俱可服） 牛膝 独活 海桐皮 肉桂 防己 归尾 赤芍 甘草梢 五加皮 
黄续断 生地 丹皮 防风 红花 姜三片，水酒煎服。凡痛甚加乳香，没药三部同用。 



<目录>宜忌类

<篇名>桂枝汤

属性：（凡伤手者用） 桂枝 归尾 独活 赤芍 灵仙 防风 陈皮 红花 生地 防己 五 
加皮 赤茯苓 水酒煎服。 



<目录>宜忌类

<篇名>海桐皮散

属性：（伤足用） 归尾 赤芍 生地 防风 陈皮 木瓜 牛膝 防己 赤茯苓 肉桂 五加 
皮天花粉 海桐皮 水酒煎服。 



<目录>宜忌类

<篇名>蔓荆散

属性：（治跌打伤坏眼目，瘀血胀肿，疼痛难忍） 升麻 白芷 川芎 蔓荆 本 甘草 木 
贼生地 红花 当归 白术 水酒煎服。 



<目录>宜忌类

<篇名>杏仁散

属性：（治跌打瘀血在腹肚内作痛） 生地（五钱） 桃仁（去皮尖，二钱） 杏仁（去皮尖，二钱） 归身 
（一钱） 甘草梢（五钱） 水煎服。如不散，加柏子根三钱，再服。 



<目录>宜忌类

<篇名>车前散

属性：（治跌打后大小便不通） 木通 车前 大黄 朴硝 甘草梢 归尾 生地 桃仁 红花 
芍药 枳壳 天门冬 水酒煎服。 



<目录>宜忌类

<篇名>麝香膏

属性：（骨碎皮破者不用） 红花 白芷 桃仁 牛膝 归尾 桂枝 杜仲 续断 独活 防风 
地荆芥 大黄 五加皮 灵仙 紫荆皮 苦参 黄柏 发灰（各三钱） 葱姜汁（各三碗） 黄占 
（二两） 百草霜（一两） 细药∶麝香 没药 麻黄（各三钱） 同研入膏摊贴。 



<目录>宜忌类

<篇名>收口膏

属性：（皮破者可用） 大黄 黄连 黄芩 苦参（各一两） 白松香（二斤） 白醋（四两） 麻油（十两） 
节（五钱） 先用麻油七两，留三两，看膏老嫩加减；将大黄、草节五味切片，入锅内略炒取起 
，将松香溶化，入炒过药片同熬，滚久以麻布滤去渣。绞布须长六尺，使人牵扯，又用净水 
一缸，绞油须内水，将膏在水中扯成块，取作三、四块，仍渐渐入锅内溶化，其膏带水气， 
油化必盛满锅，锅必用大者方妙，倘锅小、火急、膏满，急用大扇扇之自定，切不可以水泼 
，恐伤人。直待油化红黄，渐渐化尽，其澄清如镜面可照人，方成膏。又须滴入水中，试老 
嫩如何，以膏贴手，不粘肉为度。老者加油，嫩者加松香，看老嫩得宜。以筛过百草霜，收 
到膏再加细药∶土鳖虫（一两） 海螵蛸（煮七次） 儿茶 血竭 龙骨（各五钱） 珍珠（一钱） 象皮 
（，五分） 乳香 没药（各一钱） 



<目录>宜忌类

<篇名>药酒方

属性：（治跌打损伤） 川当归 赤芍 川芎 牛膝 杜仲 紫荆皮 何首乌 威灵仙 肉桂 
没药 姜黄 虎骨 独活 海桐皮 五加皮 生地 乌药 桃仁 红花 丹皮 续断 防 
甘草梢 干姜 秦艽 防风 羌活 落得打 三七根 地鳖虫（各五钱） 以绢袋盛之瓶内，加 
好酒二十斤，隔水煮三枝香取出，早晚服之，每日二次。 



<目录>宜忌类

<篇名>内麻药至宝方

属性：凡俗整骨，必先用麻药将患者麻倒，不知疼痛，方可用利刀割开取出碎骨。若血出来， 
桃花散止之。若有微痛再用外麻药，方可挫锯修治整理。如有缺欠，以他骨补之，又上续筋 
丹。割处用桃花散圈，割处用收口膏药贴好，方以淡盐汤服，又服一捻金。内外麻药方，俱 
在前查用可也。 



<目录>宜忌类

<篇名>一捻金

属性：川当归 骨碎补 生地 牛膝 五加皮 放杖行 桃仁 红花 羌活 独活 防风 桔 
虎骨 龟板 肉桂 灵仙 甘草梢 杜仲 川芎 黄荆子 夫功皮 乳香 没药 赤芍 乌 
药落得打 上药共为末，每服三钱，酒调下。 



<目录>宜忌类

<篇名>血竭散

属性：（治跌打伤，血从口出） 干荷叶 发灰 茅根 韭根 血竭 上各等分，酒煎加童便。 



<目录>宜忌类

<篇名>跌打服热过多转生痰热

属性：甘草 肉桂 细茶 麻黄 杏仁 桔梗 荆芥 灯心 水煎服 如痰盛加半夏、桑白皮 



<目录>宜忌类

<篇名>附子汤

属性：治伤损少愈转症伤寒，或阴或阳，宜进此药。若四肢俱冷，是危症也。若不受此药，乃 
之症。川芎 升麻 麻黄 木通 藿香 白术 红花 归尾 牛膝 砂仁 丁香（各一钱五分） 
紫苏（二钱） 甘草（三分） 肉桂（五分） 附子（五分） 姜（三片，煨） 葱头（三枚） 水煎服，出汗为度。 



<目录>宜忌类

<篇名>损伤冒风四肢疼痛

属性：川芎 桔梗 生地 归尾 牛膝 红花 白芷 紫苏 麻黄 升麻 甘草梢 细辛 橘 
红香附 赤芍 木通 肉桂 白术 加葱姜酒调服。 



<目录>宜忌类

<篇名>黄汤

属性：治接骨后日久无力不能行走。人参 黄 白术 枸杞 牛膝 续断 肉桂 当归（各等 
分） 甘草（三分） 水两盅，煎八分，空心服下。 



<目录>宜忌类

<篇名>人咬伤方

属性：栗子肉嚼烂敷之。 



<目录>宜忌类

<篇名>抓破脸皮方

属性：用轻粉、生姜 自然汁调敷。 



<目录>宜忌类

<篇名>头皮破出血不止方

属性：用柿花捣烂敷患处。 



<目录>宜忌类

<篇名>跌伤风方

属性：木瓜 甘草 银花 蝉蜕 僵蚕 全蝎 穿山甲 防风 白芷 连芥 花粉 薄荷 黄柏 
草仁 黄芩 酒煎服。 
又方 黄连 黄柏 黄芩 白蔹 栀子 鸡尾灰 煎好加酒一杯服。 



<目录>宜忌类

<篇名>破伤风

属性：用 草一味煎汤服，用酒煎服，名 酒。 



<目录>宜忌类

<篇名>胜金丹

属性：肉桂（童便浸，二两） 丹皮（酒炒，一两） 归尾（酒洗，七钱） 桃仁 红花 赤芍 乌药 延 
姜黄（酒浸，各五钱） 乳香 没药（去油，各一两） 三棱 蓬莪术 续断（酒浸，各三钱） 香附 
炒，三钱） 刘寄奴 泽泻 紫荆皮 青皮 砂仁（炒，各三钱） 生地（酒浸，三钱） 木香（三钱） 
甘草（一钱） 射虫（研白用，五分） 蒲黄（三钱） 苏木汁酒 童便（各一碗） 大黄膏一碗，和药为丸 
如圆眼大，症重三丸，轻者一丸，须以大金箔为衣。头伤川芎汤下，腰伤杜仲汤下，足伤牛 
膝汤下。上药寻常酒下，孕妇忌服。 



<目录>宜忌类

<篇名>重伤方

属性：桃仁 浓朴 枳壳 桂皮 生地 红花 赤芍 乳香 没药 大黄 童便同酒煎服。若 
口吐血，须加侧柏、丹皮、蒲黄。 



<目录>宜忌类

<篇名>一匙金

属性：古文钱（醋 七次，大者一个） 地鳖虫（一钱） 乳香 没药（各三钱） 人中白（五分） 五味和匀 
研末，红甜瓜子（炒）与上药配对，每服一匙酒下。 



<目录>宜忌类

<篇名>杖丹膏

属性：大黄 黄柏 红花 归尾 续断 苏木 肉桂 独活 银花 白芷 丹皮 胎发 半夏 赤 
芍连芥 防风 生地 白芨 白蔹 骨碎补 麻油六斤，将前药酒浸七日，入内熬至枯色 
，取起再熬至滴水成珠，以飞丹三斤收成膏。 



<目录>宜忌类

<篇名>火汤膏

属性：细茶 乳香 没药 小狗骨灰（各一两） 儿茶 樟脑 血竭 象皮（各五钱） 轻粉（二钱） 麝 
香（五分） 上共研，入膏搅匀，入瓦瓶内埋土中半月，方可摊贴。 



<目录>宜忌类

<篇名>又膏方

属性：川乌 草乌 赤芍 白芷 白芨 乌药 肉桂 红花 骨碎补 苏木 川芎（各一两） 大 
两） 紫荆皮（四两） 麻油（三斤） 将药切片浸七日，入锅内熬至黑色，去渣，下姜汁、童便、葱 
汁、苎根汁、金不换汁各一碗，再熬至滴水成珠，取起称过如重三斤半，下飞丹一斤、水粉 
半斤，收成膏，加乳香、没药各七钱、麝香一钱五分，搅和冷收瓶内埋土中，半月取贴。 



<目录>宜忌类

<篇名>铁布衫丸

属性：乳香 没药（各一两） 胎骨（二钱） 自然铜（醋 十四次，三钱） 地鳖虫（焙末，五钱） 无名异 
洗，一两） 每味共研细末，取用再加归尾六两，苏木节四两，好酒四碗，童便二碗入砂锅内 
，慢火熬膏一碗，去渣，红色砂糖半斤搅匀，入前六味为丸，如圆眼核大，辰砂为衣。每服 
二、三丸，好酒送下，未杖前服。有诀∶铁布衫丸没乳香，胎骨苏木自然良，土鳖无名蜜为 
丸，可救人间屈杖伤。胎骨丸服杖后伤，狗骨一条预收藏，收入瓦罐加醋熬，外用盐泥固封 
良，以盐和水泥密涂，文武火 三枝香。羊胎一个入罐中，外口须用盐泥封，文武火 用心 
看，一枝香时用方同。独脚将军亦加醋，盐泥封口入罐中，文武火 须用心，一枝香时与前 
同。取胎骨蜜丸焙末，各自收贮如下∶ 



<目录>宜忌类

<篇名>胎骨丸方

属性：狗胎末（一两五钱） 羊胎末（五钱） 三七末（一两） 独脚将军末（一两） 胎骨（二钱五分） 乌梢蛇 
送下，朝夕服。 



<目录>宜忌类

<篇名>杖丹服法

属性：即用前下部末药二钱，加落得打草三钱，空心陈酒送下，若先服药，打无名异一钱五分 
（便炒不拘多少），极重者服此药，脓血从大便出矣。 



<目录>宜忌类

<篇名>杖打煎药方

属性：浓朴（三钱） 枳壳（三钱） 归尾（三钱） 生蒲黄（一钱） 桃仁（三钱） 红花（一钱五分） 老酒煎，空 
心服，渣再煎，打极重者二、三服。 



<目录>宜忌类

<篇名>麻药方

属性：（此系不在《宝书》内） 闹羊花（五钱） 川乌（二钱） 草乌（二钱） 大半夏（二钱） 川椒（二钱） 
胡椒（二钱） 共为细末，每服一分，陈酒送下，随量饮酒，醒则药力已退，即为麻汁药。 



<目录>宜忌类

<篇名>鸡鸣散

属性：（治一切损伤，血积疼痛难忍） 一两大黄七粒桃，五钱归尾不相饶，细酒煎来鸡鸣服， 
所有瘀血实时消。 



<目录>宜忌类

<篇名>伤元活血汤

属性：（从高坠下，胁肋痛楚难禁，不省人事者用此） 活血花粉草柴胡，大黄川甲与当归， 
红花桃仁为细末，小酒煎来败血催。 



<目录>宜忌类

<篇名>大承汤

属性：（跌扑瘀血深入脏腑，昏沉不省者用此） 大承枳壳大黄硝，苏木红花浓朴草，木通当归 
与陈皮，水煎服之果为宝。 



<目录>宜忌类

<篇名>调中二陈汤

属性：（行过宜服此药，调理补养） 理中陈腹半夏苓，芎归防芍草 芩，槟桔二和青红花， 
苏木紫苏木香乌。 



<目录>宜忌类

<篇名>夺命丹

属性：夺命丹内朴硝黄，苏木归尾甘草良，陈皮肉桂红花等，壳通乳没共煎嗜。 



<目录>宜忌类

<篇名>活血通气汤

属性：活血通气青陈芍，木香乳没归芎索，红花丹参并桂枝，便酒同煎治跌磕。 



<目录>宜忌类

<篇名>跌打损伤危甚者用此

属性：乳香 没药 红花（各一钱） 土鳖虫七个。共为末，重者一钱，轻者五分，陈酒送下，出 
度。若金器重伤后，或手足接骱后，筋骨虽愈而不能伸屈者，当用自然铜焖醋 淬十次亦用 
，陈酒送下，随量饮可也，若不能伸曲者，饮服后能徐徐伸曲也。 



<目录>宜忌类

<篇名>药酒方

属性：红花 当归 生地 续断 秦艽 苏木 五加皮 桃仁 广皮 乌药 米仁 虎骨 苏 
梗杜仲 牛膝 地骨皮（各五钱） 加广木香（三钱） 好酒十斤浸。 

