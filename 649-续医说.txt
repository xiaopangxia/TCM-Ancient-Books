
<篇名>续医说
书名：续医说
作者：俞弁  
朝代：明  
年份：公元1545年  



<目录>

<篇名>序

属性：御寇有言医者理也理者意也何稽乎理言治意言识得理与意料理于未见曰医超然望闻者无 
几也 
降则不理不治不识不明斯二者不言不详以故圣人尚乎辞说者谓经始于轩岐缓鹊辈识其意者也 
仲景下代有名士有方有论有原有辩有法耿耿与繁星并丽而不磨者圣人以道仁天下起危而养安 
斯已矣而又立言以臣扶百代其为虑不广且勤哉神而明之在人子容氏有意焉久矣苦心探赜学以 
聚之问以辩之精思以强勉之董生曰勉强学问则闻见博知益精然会博而归约则君子贵乎详说也 
是书述古法今事积有岁月得理与意者纂载不遗子容之用心亦勤矣病其繁也故略节取之以讲于 
家塾有就有道意盖以人之司命不敢肆然而轻耳考其言有先经以始事有后经以终义则系之以经 
曰示无专也有以脉而辩症有以症而辩剂的之已见者则系之以余曰示无私也得之前烈参之时贤 
者则系之曰某人曰示无掩焉盖得于意则见于言本始以清其源推委以别其流酌中随时以明其宜 
以通其变而参伍设置尚其权也有论而无方神其用也祖乎帝继其志也征诸今尚时也文以足志达 
其意也削屡而成什要诸理而止也博而要辩而精简而核迹其所到真可究之施行者矣殆与医案医 
原 
则从起者吾谅其惑焉子容姓俞名弁以翁约斋号故自附曰守约云 
\x嘉靖甲午卿贡进士白海吴恩序 



<目录>

<篇名>叙

属性：太史公作史记传淳于公备书其所奏治病死生验者主名病状诊候方药具悉不遗夫史必关天 
下之 
故而书纪传所略者亦众矣而何独详于一艺焉嗟乎人之所病病疾多医之所病病道少苟有明效大 
验章章若是而可不大而传之乎盖将以析同异极变化决嫌疑定可治求合先圣之道以立度量于万 
世轩岐尹鹊之空言由是不诬其所开岂小小哉余友俞子容氏好数喜书其身所取效者无虑数十既 
皆表而籍之乃益取近世名人文集杂纪有裨于医者及耳目所睹记得失论而附焉名曰续医说来求 
余为序余以自汉以远良工数人代有作者论针砭则祖素难言本草则宗汤液说脉法则推叔和述方 
论则称仲景涂辙虽殊要皆有利于物然学人视为术数小道致远恐泥缙绅先生不道焉而仓公独赖 
史迁之文至今交于学士大夫之口是知为术虽精取效虽多诊籍虽详非文无以传也今子容所纂其 
大 
者既有以拾四子之遗探三圣之奥析同异极变化决嫌疑定可治而尤不专专于一方一论之微每于 
先正钜伪之言有取焉可以知其志之所尚矣视夫医案脉旨歌括图说之流果何如哉其传盖可必矣 
\x嘉靖丁酉春三月既望\x 
\x赐进士出身承德即礼部仪制清臾司主事管理制敕长洌陆师道书\x 



<目录>

<篇名>叙

属性：齐梁之人有言曰不明医术者不得称为孝子此过论也宋儒谓治病委之庸 
医比之不慈不孝事亲者不可不知医斯言旨哉昔之名医若甄权许智藏李明之朱彦修咸以母病习 
医研精覃思遂究奥妙盖君子之存心无所不用其至也弁虽不敏癖于论医或闻师友讲谈之余或披 
阅诸史百家之文凡有会于心者辄手抄以备遗忘积久成FS 为十卷名曰续医说云匪敢与古人颉 
顽将来好事者共之 
\x壬午七月望日叙\x 



<目录>卷一\原医

<篇名>至人隐医

属性：医之为道由来尚矣原百病之起愈本乎黄帝辩百药之味性本乎神农汤液则本乎伊芳尹此三圣 
人者拯黎元之疾苦替 
天地之生育其有功于万世大矣万世之下深于此道者是亦圣人之徒也贾谊曰古之至人不居朝廷 
必隐于医卜孰谓方伎之士岂无豪杰者哉 



<目录>卷一\原医

<篇名>国朝医学

属性：今世之业医者挟伎以诊疗者则有之矣求其从师以讲习者何鲜也我 
太祖内设大医院外设府州县医学医而以学为名盖欲聚其人以教学既成功而试之然后授以 
一方 
卫生之任由是进之以为国医其嘉惠天下生民也至矣某尝考成周所以谓之医师国朝所以立为医 
学之故精择使判以上官聚天下习医者俾其教之养之读轩岐之书研张孙之技试之通而后授之职 
因其长而专其业稽其事以制其禄则天下之人皆无夭阏之患而跻仁寿之域矣是亦王者仁政之一 
端也(大学衍义补) 



<目录>卷一\原医

<篇名>古之良医

属性：物理论曰夫医者非仁爱不可托也非聪明理达不可任也非廉洁淳良不可信也是以古之用医 
必 
选名姓之后其德能仁恕博爱其智能宣畅曲解能知天地神祗之次能明性命吉凶之数处虚实之分 
定逆顺之节原疾FS 之轻重而量药剂之多少贯微达幽不失细小如此乃谓良医岂区区俗学人能之 
哉(初学记) 



<目录>卷一\原医

<篇名>医儒同道

属性：金华戴叔能曰医以活人为务与吾儒道最切近自唐书列之技艺而吾儒不屑为之世之习医者 
不过 
诵一家之成说守一定之方以幸其病之偶中不复深探远索上求圣贤之意以明夫阴阳造化之会归 
又不能博极群书采择众议以资论治之权变甚者至于屏弃古方附会臆见展转以相迷而其为患不 
少矣是岂圣贤慈惠生民之本意哉(九灵山房集) 



<目录>卷一\原医

<篇名>医不三世

属性：宋景濂云古之医师必通于三世之书所谓三世者一曰针灸二曰神农本草三曰素问脉经脉经 
所以 
察证本草所以辩药针灸所以祛疾非是三者不足以言医故记礼者有云医不三世不服其药而传经 
者乃以父子相承为三世何其惑欤噫古之豪杰自振者不能悉举若李东垣朱丹溪滑伯仁辈皆非世 
传而精造医术屡起危殆着书立言为后学楷范初不闻其父子相传也是知医在读书而不在于三世 
明矣 



<目录>卷一\原医

<篇名>医贵权变

属性：王忠文公( )云李明之弟子多在中州独刘守真之学传之荆山浮图师师至江南传之 中 
人罗知悌而南方之医皆宗之矣及 
国朝天下之言医者非刘氏之学弗道也刘李之法虽攻补不同会而通之随症而用之不行其存 
乎近 
时吾吴中称良医师则以能持东垣者谓之王持张刘者谓之伯噫尧舜以揖让汤武以干戈苟合道济 
世何必曰同余尝病世之专于攻伐者邪气未退而真气先满然矣专于补养者或致气道壅塞为祸不 
少正气未复而邪气愈炽矣古人有云药贵合宜法当应变泥其常者人参反以杀人通其变者乌头可 
以活命孙真人所谓随时增损物无定方真知言哉 



<目录>卷一\原医

<篇名>视时盛衰

属性：葛震父云为医当视时之盛衰刘守真张子和辈值金人强盛民悍气刚故多用宣泄之法及其衰 
也兵革 
之余饥馑相仍民劳志苦故张洁古李东垣辈多加补益之功至若宋之季年医者大抵务守护元气而 
不识攻伐之机能养病而不能治病其失在于不知通变也王好古云大定间医者用防风通圣散盛行 
于世而多效何哉虽市井之徒口腹备衣服全心志乐而形不苦是以多效而少失或遇扰攘之世饥馑 
之年HT 盐糟糠犹不能充况加以值天地肃杀之运岂可一例用凉药如承平之时丰稔之岁哉殊不知 
张仲景用桂枝于当汉之末韩祗和则戒用桂枝于当宋之隆此亦因时而用药者也 



<目录>卷一\原医

<篇名>轻自制方

属性：东垣丹溪之书大行于世今之医者见其不用古方率皆效颦辄自制方治病药性不明处方无法 
卤莽 
乱投反致变症多端遂难识治若非平日熟读本草深究内经而轻自制方者鲜不误人也(王汝言续 
医论) 



<目录>卷一\医书

<篇名>痘疹全书

属性：痘疹自汉以前方书不载至拓拔魏时始有方药自唐迄宋有董汲钱乙挺然独出着方立论羽翼 
圣经 
最为有功近时慈溪赵继宗着小儿痘疹全书板行于世余始读其序窃谓继钱乙之后者一人及读至 
终篇详加考究与序大异其书总出六十二方其间喜用紫草蝉壳大力子露蜂房四味如是者凡四十 
六 
方抑何其偏戾如此耶若小儿气实有风邪热毒者用之可也设使气虚血虚表里不实大便自利灰白 
色顶陷切牙寒战等症其可轻用之乎按胡大卿痘疹方论云紫草虽是疮疹家圣药然性寒利大肠若 
大便结者可用又云蝉壳八日之后忌用鼠粘子即大力子有虚寒者禁之按本草图经云露蜂房味 
苦咸气平有毒主惊痫蛊毒肠痔肿毒风牙等症并不及小儿痘疹赵氏每方用之此用药之一误也小 
儿柔脆弱质前哲用药恒少剂不过三四钱赵氏动辄用一两六七钱此用药之二误也或内虚泄泻或 
头温足冷或烦渴或腹胀或气喘或寒战切牙此表里俱虚也赵氏则日不可便谓之里虚乃伤食伤冷 
所致既曰伤食伤冷泄泻主治仍用鼠粘子紫草此用药之三误也甚至痒塌内虚作泻气促者复投寒 
凉之剂此用药之四误也赵氏既云寒战切牙脾胃受冷鼠粘子紫草苦参更不忍舍殊不知寒冷太过 
脾胃清纯之气宁无损乎经曰五脏皆禀气于胃胃者五脏之本胃气一虚其死可立而待杨仁斋有云 
诸热不可骤去宜轻解之盖痘疮无热则不能起发比之种豆值天时暄暖则易生古人用药审度寒暄 
推详运气苟热一偏之见其误人也必矣余岂好辩哉亦幼吾幼之意云尔 



<目录>卷一\医书

<篇名>格致余论

属性：丹溪医之圣者也其为格致余论一书超迈今古奚容轻议然沉潜反复窃有可疑者焉论中左大 
顺男 
右大顺女之说丹溪独指气血之阴阳反遗脉位之阴阳乃以医人之左右手立论有戾经旨可疑者一 
也醇酒宜冷冻饮料之论吾见世人饮热酒者亦无恙饮冷酒者虽盛暑亦致病焉可疑者二也至如倒仓一 
法且丹溪自云得之西域异人近世余目击土夫数人信行此法死者相继可疑者三也噫西域之人殊 
方异域风气不同禀赋亦异此法岂可行于东南柔弱之人乎门人误录于劳瘵吐血门中为祸甚大且 
劳瘵咳血真阴亏损脏腑脾胃虚弱津液枯竭不宜吐泻昔徐文伯治范云之疾有取汗之戒尚促天年 
况吐下之法施于劳损之人可乎或以是罪余轻议前人者余应之曰孙真人千金方有房中补益法丹 
溪辩之曰苟无圣贤之心神仙之骨未易为也又曰若以房中为补杀人多矣丹溪能为孙公之忠臣余 
顾不能为丹溪之忠臣乎语曰不以人废言使丹溪复生其殆不废余言矣 



<目录>卷一\医书

<篇名>和剂局方

属性：或问曰和剂局方丹溪发挥辩之详矣戴原礼乃丹溪高弟今观其所着症治要诀方论皆祖局方 
何也 
余曰局方亦何负于人哉前后活人不知其几丹溪但辩其用药者误耳非方之罪也血虚症不宜用香 
燥之剂痿痹症不可混作风治亦何尝屏弃之乎今人遂以局方例不可用或者有宜北不宜南之说殊 
不知内经治寒以热治热以寒微者逆之甚者从之权变得宜消息以为治安可限以南北之分而无寒 
热之异哉原礼盖得丹溪之心法者其有取于局方非苟然也 



<目录>卷一\医书

<篇名>苏沈良方

属性：苏沈良方十卷前有永嘉道士林灵素序余家有宋刻本窃意灵素在二公文集中或杂记或笔谈 
等书 
抄出汇成一编附托二公之盛名以行其方耳李东垣谓苏沈良方犹唐家类诗何也盖言不能诗者之 
集诗犹不知方者之集方也一诗之不善止不过费纸而已不致误人一方之不善则其祸有不可胜言 
者矣噫后之集方书者尚慎之哉 



<目录>卷一\医书

<篇名>中藏经辩

属性：中藏经八卷相传华元化撰按唐书艺文志有吴普集元化药方别无中藏之名普广陵人亲授业 
于元 
化之门以术艺知名今集中诸论非普不能作灵洞道士邓处中自序元化外孙因吊寝室得此书于梦 
中余窃疑其妄诞论后附方意者皆邓生增入之耳如地黄煎丸内有山药古方名薯蓣为避宋英宗讳 
故易名山药烧肝散内有白术苍术本草及占方书止云术不分苍白二种牢牙地黄散细注云此方见 
僧文莹湘山野录文莹宋僧三者可证其出于邓生之手览者当自知之 



<目录>卷一\医书

<篇名>十药神书

属性：葛可久十药神书其方治劳损吐血颇有功效但疑太平丸后跋语云此方利人甚众所得贶不可 
胜纪 
未尝妄传非人余渐老恐致泯失由是编次与子孙济人无穷之利云观此等语知其非葛氏之书矣可 
久豪杰士也虽医术亦所不屑为之岂区区言利者哉姑苏志有可久传称其着书有医学启蒙经络十 
二论而不载十药神书非其所着也明矣 



<目录>卷一\医书

<篇名>明医杂着

属性：凡人血病则当用血药若气虚血弱又当从气虚以人参补之阳旺则能生阴血也东垣曰血脱益 
气古 
圣人之良法补胃气以助生发之气故曰阳生阴长用诸甘剂为之先务举世皆以篇补气殊不知甘能 
生血此阳生阴长之理也故先理胃气人之身内以谷气为宝近时医者多执王汝言明医杂着云阴虚 
误服甘温之剂则病日增服之过多则死由是一切脾胃饮食劳倦之症认为阴虚惟用四物汤加苦寒 
之 
药吾恐地黄当归多能恋膈反伤胃气所谓精气血气何由而生血未见生而谷气先有所损矣昔一士 
人形肥而色白因见明医杂着所载补阴丸服之数年形瘦短气蜀医韩天爵用辛热剂决去其滞余而 
燥其重阴然后和平无恙此则未达方书而轻率自误可不戒哉 



<目录>卷一\医书

<篇名>儒医精要

属性：夫人之一身阴常不足而阳常有余故丹溪谆谆勉人养阴以配阳实非欲补阴以胜阳也余近见 
赵继 
宗儒医精要一书驳丹溪专欲补阴以并阳是谓逆阴阳之常经决无补阴之理二辩王叔和命门属火 
之误三辩张仲景伤寒无汗吐下法四辩张洁古无中暑中热之分五辩中风无火气湿三者之论六辩 
十二经之脉差缪赵公偏执己见妄立邪说以欺人乘悖经旨得罪于名教多矣噫仲景叔和医之圣也 
百世之师也继宗何人而敢轻议如此多见其不知量也 



<目录>卷一\医书

<篇名>牛黄清心丸

属性：和剂局方皆名医所集可谓精矣其间差舛者亦有乏且如牛黄清心丸一方用药二十九味药性 
寒热 
交错殊不可晓昔见老医云此方止是黄芩麝香龙脑羚羊角牛黄犀角雄黄蒲黄金箔九味而已自干 
山药以后二十一味乃局方补虚门中山芋丸当时不知何故误作一方以上载周密癸辛杂志余始得 
此说甚未以为然及考诸方书果信二方之合而为一也志之以俟博洽者订焉 



<目录>卷一\医书

<篇名>内外伤辩

属性：李东垣内外伤辩先欲理脾胃极本之论也未免药伤于杂前辈谓其如韩信之用兵多多益善盖 
讳 
之也朱彦修医推于儒其识见颇高于杂病伤寒之旨恐非其长 国朝名家作手帷戴原礼赵良仁二 
人之外落莫无闻也近代王汝言似窥庭户得前人之糟粕或者谓其议论名浮于实要之成功则难矣 
哉(石门刘桂医论) 



<目录>卷二\古今名医

<篇名>盛启东

属性：盛御医启东永乐中东宫妃张氏十月经不通众医以为胎而胀一日 上谓曰东妃有病往视 
之东宫以 上命医也导之惟谨既诊出复曰使上病状早若何晚若何一如见 
妃闻之曰朝廷有此医者不早令视我何也出而疏方皆破血之剂东宫视之大怒曰好御医早晚当诞 
皇 
孙乃为此方何也遂不用数日病益急乃复诊之曰再后三日臣不敢用药矣仍疏前方乃锁之禁中家 
人惶怖或曰死矣或曰将籍没家矣既三日红棍前呼赏赐盛甚盖妃服药下血数斗疾遂平矣既而 
上亦赐之曰非谢医乃压惊也(王文恪公笔记) 



<目录>卷二\古今名医

<篇名>孙景祥

属性：长沙李文正公(东阳)自言三十九岁时患脾病其症能食而不能化因节不多食渐节渐寡几至 
废食 
气渐 形日就惫医咸谓瘵也以药补之病愈剧岁将暮医曰吾伎且穷矣若春木旺则脾土必伤重吾 
父闻之甚忧会有老医孙景祥来视曰及春而解因怪问之孙曰病在心火故得木而解彼谓脾病者不 
揣其本故也子得非有忧郁之患乎曰嘻是也盖是时有丧妻亡弟悲怆交集积久成病非惟医不能识 
而自亦忘之矣于是尽去旧药悉听孙说三日而一药药不过四五剂及春来瘥因自叹曰医不能识病 
而欲拯人之危难矣哉又叹曰世之徇名遗实以躯命托之庸人之手亦岂少矣哉向不此医之值而徒 
托诸所谓名医不当补而补至于羸惫而莫知悟也因录以自戒(麓堂文集) 



<目录>卷二\古今名医

<篇名>盛文纪

属性：盛文纪以医名吴中有谢训导病头疼发热恶寒初作外感治或以风治见热则退热痛则止疼或 
又以 
气虚治由是病转剧人事不省饮食已绝家人意其必死谢曰吾病惟盛文纪不曾视脉命其子延至盛 
乃诊视曰君几误死法当先去其滞遂用二陈汤加大黄六七钱令守者曰急煎俾服至夜分左眼若动 
肝气乃舒大泄则有可生之机矣至夜半时觉腹中有声左眼果开遗秽物斗许中有坚硬如卵之状以 
竹刀剖视之即痰裹面食也既而气舒结散津液流通即索食矣众医问故盛曰谢君北人也久居于吴 
饮酒食面皆能助湿湿能伤脾脾土一亏百病交作有是病服是药更何疑焉众医咸服 



<目录>卷二\古今名医

<篇名>刘宗序

属性：葑门仰同知(璇)喜看方书凡遇家人有病辄自料理其姊六月间劳倦中暑自用六和汤香薷饮 
之类 
反加虚火上升面赤身热后邀刘宗序诊视六脉疾数三部豁大而无力刘曰此病先因中气不足内伤 
瓜果生物致内虚发热非六和香薷所能治疗况夏月 
伏阴在内重寒相合此为阴盛隔阳之症急用补中益气汤加附子三钱煨干姜一钱同煎置冰中浸冷 
服之其夜得熟寐至天明微汗而愈仰拜谢曰伏阴之说已领教矣但不解以药冰之何也刘曰此即内 
经热因寒用寒因热用之义何难之有仰大叹服 



<目录>卷二\古今名医

<篇名>史载之

属性：宋蔡元长苦大便秘国医用药俱不能通利盖元长不肯服大黄故也时史载之未知名往谒之阍 
者龃龉 
久之乃得见既而诊脉史欲出奇曰请求二十文钱元长问何为曰欲市紫菀耳史遂以紫菀末之而进 
须臾大便遂通元长惊异询其故曰大肠肺之传送今之秘结无他以肺气浊耳紫菀能清肺气是 
以通也自此医名大着元长深敬服之(施彦执比窗灸 ) 



<目录>卷二\古今名医

<篇名>王时勉

属性：常熟徐氏病中气不足延王时勉治脉曰此症宜补剂当用参 譬如筑基造基不可以时日计其 
成绪 
须服药百裹乃可望愈一至于十病不少减更谋一医病势增剧复请于王王脉之曰尔信道不焉又更 
别药以致增剧徐莫讳乃曰曾服利气之剂王曰必如吾言则生否则非吾所能也从之果及期而愈余 
尝 
见格致余论载浦江郑君仲夏患痢丹溪煎人参膏与服至五斤而痢止十斤而病安今人轻身重财不 
顾体之强弱病之浅深亟于求效况谋利嗜贿之徒动辄便施刚峻劫剂至于轻病变重重病至危往往 
有之古人有言曰不死于病而死于医可不慎欤 



<目录>卷二\古今名医

<篇名>张养正

属性：元杜清碧学道武夷至婺源病脑疽自治不愈朱丹溪往视之曰何不服防风通圣散清碧曰已服 
数四 
矣丹溪曰盖以酒制之清碧乃悟服不尽剂而愈自此心服丹溪弘治乙丑岁吾苏儒学闻教谕恭遘羸 
疾吴医治之率用三白汤无奇效一日谒张养正求治亦用三白汤家人曰前医用之多矣养正正色曰 
子勿哓哓吾用汤使不同遂投熟附二三片煎俾服之即瘥 



<目录>卷二\古今名医

<篇名>黄师文

属性：宋人施彦执北窗灸 载黄师文治一妇人卧病垂三年状若劳瘵名医皆以虚损治不瘥师文往 
视之 
曰此病食阴物时或遭大惊也问之其妇方自省悟曰曩者食水团时忽人报其夫坠水由此一惊病延 
至今不能愈师文以青木香丸兼以利药一帖与之须臾下一块抉之乃痰包一水团耳盖当时被惊怏 
怏在下而不自觉也其后安康无恙近时小儿医陈日新形体 羸常日病热至暮尤甚医以阴虚治或 
以劳瘵治荏苒半载病势转危日新谓其父曰欲得大黄通利大肠为之一快虽死无憾其父龃龉久之 
姑从其请遂以导痰汤入硝黄剂煎服自辰至申下结粪一块如核桃许抉开视之乃上元看灯时所 
食 
粉饵也因痰裹在外不能消化由是致热日渐销铄耳向使日新不自知药性则久为泉下人矣谁谓刘 
张之法无补于世哉 



<目录>卷二\古今名医

<篇名>蒋仲宾

属性：蒋仲宾江阴人精于医后来吴中人未知奇有老兵行泣道上问之曰吾子为鬼魅所凭医莫能治 
今垂 
绝矣仲宾往视之其子方裸体瞠目大诟且欧人人不可近仲宾即令其家取大蚯蚓数十条捣烂投水 
中去泥以水遥示病者病者见水遽起持饮未尽帖然安卧更与药泻之而愈由是名著吴下(王止仲 
半轩文集) 



<目录>卷二\古今名医

<篇名>王光庵

属性：金华戴原礼学于朱彦修既尽其术来吴中为木客吴人以病谒者每制一方率银若干耳仲光时 
为儒 
未知医也慕而谒焉因咨学医之道原礼曰熟读素问耳仲光归而习之三年原礼复来见仲光谈论大 
骇以为不如恐坏其技于是登堂拜母以定交时仲光虽得纸上语未能用药原礼有彦修医案十卷秘 
不肯授仲光仲光私窥之知其藏处俟其出也径取之归原礼还而失医案悔甚叹曰惜哉吾不能终为 
此惠也于是仲光之医名吴下(杨南峰苏谈) 



<目录>卷二\古今名医

<篇名>蒋用文

属性：淮南蒋用文儒而医老益精练由戴原礼荐入为御医永乐中升院判极蒙宠异仁宗特加院使赐 
谥恭毅 国朝太医院官赐谥唯公一人而已吾乡沈以潜宣德间征人为医士未甚知名会院判蒋用文 
病上遣中使问之曰卿既死谁可代者用文书以潜名进即擢为御医进对称旨 上谓用文能知人以 
潜为不负所举矣观此则知前辈忠浓之风互相推荐有如是夫 



<目录>卷二\古今名医

<篇名>张彦明

属性：曾德显云人有恒心践履端谨始可与言医道矣凡有请召不以昼夜寒暑远近亲疏富贵贫贱闻 
命即 
赴视彼之疾举切吾身药必用真财无过望推诚拯救勿惮其劳冥冥之中自有神佑如临安张彦明为 
医未尝计利应有求药期于必效一日城中火灾周遭 尽烟焰中独存其居厥后子孙荣显以此见天 
道好还信不诬矣(活幼心书) 



<目录>卷二\浓德

<篇名>钱朱谦德

属性：昔钱乙在宋神宗时治皇子仪国公病螈 国医莫能治乙进黄土汤遂愈神宗问曰黄土汤何以 
愈斯疾乙对曰以土胜水木得其平则风自止且诸医所治垂愈已小臣适当其愈耳神宗悦其对尝 
赉甚浓余近见丹溪先生诲子十说其一云同道中切宜谦和不可傲慢于人年尊者恭敬之有学人师 
事之倘有医类但当义让不可攘夺致怨招谤经云礼之用和为贵噫观二公之谦德足以为后学之 
楷范 



<目录>卷二\浓德

<篇名>王李义让

属性：李某文江人医名甚着家业饶裕崇仁县有富民病笃邀李医治之约病愈当以钱五百千为谢李 
疗拯 
旬日不瘥李告归病家以其不效聊赠二百千酬之而去复延临川王医李询王所之以富民之疾委曲 
相告王曰君既不能治吾亦徒往耳李曰不然吾得其脉甚精处药甚当奈何主人病不愈者盖吾之运 
蹇不胜享其钱物耳余药尚在吾往视之其疾必愈王素敬李诊脉用药一如其说惟易汤使而已越三 
日富人病痊合家大喜酬以五千缗王归郡即往诣李以所得分赠其半李坚辞不受乃曰愈病得 
酬物君之功也于吾何有二人相让超时人咸叹服吁与世之毁谤同道妒贤嫉能者有间矣(择从录 
) 



<目录>卷二\浓德

<篇名>张陈二医

属性：吾乡张御医致和为人治疾有召即往往则必为之尽力一日有老媪拜于途泣而告曰外家有子病 
滨于 
死贫无药资公能恤之乎致和忻然往 
视其脉授以药又封裹数服嘱之曰旬日后启之及愈后启其封乃楮帛也媪往问之致和曰若子之疾 
积忧所致耳今虽愈安知不以贫苦而复作也吾为此计欲慰尔子之心俾尔衰年有所倚赖耳母子感 
泣拜谢而去近时陈聘夫征先君至友也博通诸家医书融会精彻处方制剂率与众异每应人之求不 
择 
贫富尝有一妇人产后得奇疾邀陈疗治愿以首饰三十金致谢陈许诺及病瘥其夫置酒携所约之物 
至陈曰前所以相诺者欲取信于君之夫妇也首饰乃妇人所爱吾安忍取之邪固隙之而去噫世之 
乘危射利之徒闻二公之行其颡得无有 乎 



<目录>卷三\辩惑

<篇名>论弦脉

属性：四明张世贤医学百问云弦之一脉在仲景则以为阴在叔和则以为阳吾苏卢丹谷谓世贤议论 
牾 
其说不归于一定决无为阳之说丹谷据脉经弦为阴三字辟之余窃疑焉按六经病篇曰尺寸俱弦者 
少阳受病按此以弦为阳也切详仲景以弦为阴而又为阳者何谓也许叔微曰夫仲景之意以弦脉为 
阴 
者兼合乎众脉而言且浮大者阳也兼之以动滑数之类安得不为阳沉细者阴也兼之以涩弱弦微之 
类安得不为阴也又少阴病篇曰手足寒脉弦迟者阴也盖此亦兼迟而言之乃为阴症宜矣若夫沉微 
而弦沉伏而弦沉涩而弦沉细而弦皆为阴症之脉也盖少阳之脉弦者按仲景之意以一脉而言之也 
然少阳之气通于春春脉弦者以应春阳时令之脉也岂得不为阳也如浮大而弦洪长而弦浮滑而弦 
浮数而弦者皆为阳也夫仲景以弦脉分阴阳二用之理其义微也王叔和以弦脉为阳而不言弦为阴 
者是以独指一脉而为杂病也故仲景之脉不可与杂病同日而语也丹谷驳之太过例以脉诀为高阳 
生之赝本不足取信亦难矣哉 



<目录>卷三\辩惑

<篇名>三焦有形状

属性：王叔和言三焦无状空有名千载之下议论不一至宋陈无择之通达尚惑徐遁之荒唐且曰三焦 
有脂 
膜如掌大正与膀胱相对有二白脉自中出夹春而上贯于脑何其谬也按内经六节藏象论曰胆胃大 
肠小肠膀胱三焦者仓廪之本营之居也能化糟粕转味而出者也五脏别论曰夫胃大肠小肠膀胱三 
焦此五者天气之所生也其气象天故泻而不藏此受五脏浊气名曰转化之腑由是观之圣人且以三 
焦为有形状矣又按蔡西山脉经其间有论三焦一篇后引礼运记曰上焦若窍中焦若编下焦若渎然 
未曾发明其义新安孙景思氏因推其义而解之曰上焦若窍窍者窍漏之义可以通达之物必是胃之 
上脘经曰上焦在胃之上口主纳而不出是也中焦若编编者编络之义如有物编包之象胃之外有脂 
如网包罗在胃之上以其能磨化饮食故脉诀云膏凝散半斤者此也必是脾之大络此为中焦经曰 
主 
腐熟水谷是也下焦若渎渎者沟渎之义可以决渎可以传道乃是小肠之下曰阑门泌别水谷自此而 
厘清浊之所此为下焦经曰在膀胱上口主泻而不藏又曰主出而不内又曰下焦为传化之府又曰三 
焦曰水谷之道路气之所终始也盖水谷之所入水自上而中自中而下至于糟粕转输传道 
而下一无底滞如此尤可表其为有形明矣所谓形者非谓脏腑外别生一物不过指其所而为形耳或 
曰经之本文乃中焦若沤今改作编字于理未安愚谓蔡西山据理运记而言又按白虎通性情篇沤亦 
作编二说安得俱误恐沤与编殆相似而讹之耳 



<目录>卷三\辩惑

<篇名>冲为血海

属性：甲乙经曰丈夫以右为命门左为肾女子以左为命门右为肾无求子曰男子得阴以生先生右肾 
女子 
得阳以长先生左肾是以女右手命门为子宫左手肾为血海二说不同何也张洁古云妇人皆左为肾 
右为命门男子主藏精者气海也女子主系胞者血海也所主者异受病则一也此说当为定论灵枢经 
曰冲为血海任主胞络血海者冲脉也 



<目录>卷三\辩惑

<篇名>胃家湿热

属性：近世方书惟戴元礼症治要诀议论切当有益后学但其间有云诸血药中半夏陈皮自不可少 
余窃疑之半夏性燥功能去湿健脾古人发渴者尤且禁用恐其性燥损耗血分耳惟气症发渴者不在 
此例当时元礼必因好酒之人胃气湿热而致吐血者用之则宜若云诸血药中自不可少恐非元礼之 
言或门人误记之耳 



<目录>卷三\辩惑

<篇名>转矢气

属性：张长沙用大承气汤必转失气则可服此失字之义其意何也曰仲景云伤寒潮热大便六七日不 
行先 
服小承气汤若腹中转失气此有燥粪方服大承气汤盖转失气是下焦泄气俗云去屁也考之篇韵屎 
矢通用窃恐传写之误矢为失耳宜从转矢气为是且文理颇顺若以失字则于义为难训矣(医学全 
书) 



<目录>卷三\辩惑

<篇名>心胞络

属性：越人以手心主之经谓之心胞络且人之心为君主之官不受邪气凌犯其所以致病者心包络也 
故经 
曰真心不受邪者此也或谓心包络乃胸中之脂膜或又谓之裹心之肉皆非也乃裹心之黄脂膜包于 
心外似脂非脂似肉非肉外则有细筋膜如系与心肺相连者此则是心包络也余谓诸兽之内景大概 
亦与人相同观其心形亦略可见矣(孙景思医论) 



<目录>卷三\辩惑

<篇名>食挂

属性：朱思古眉州人年三十岁时得疾不能食闻荤腥即呕惟用大铛旋煮汤沃淡饭数数食之医莫能 
治 
史载之曰俗辈不读医经而妄欲疗人之疾可叹可骇君之疾正在素问经中名曰食挂凡人之肺六叶 
舒 
张而盖下覆于脾子母气和则进食一或有戾则肺不能舒脾之为敝故不嗜食遂授之一方以清气润 
肺为治服之三日病者鼻闻肉味觉香取啖之甚美此事宋人载于传记余考之岐黄书皆无食挂之说 
或记者假托耳或史公妄言以欺世惑人欤二者皆未可知也 



<目录>卷三\辩惑

<篇名>社日受胎

属性：今人指须眉发如雪而肌肉纯白者以为社日受胎故男曰社公女曰社婆此说非也按徐巽胎育 
产化 
论云受胎之时母之经水正行荣血泛溢是以成胎则肌肉色白褚氏遗书所谓血先肌肤则身白者是 
也或又问曰毛发皆白目视KT KT 者何也经曰毛发者血之余又云肝受血而能视今值水月方行血耗 
肝虚毛发失所润目睛失所养故也此理晓然足以破愚者之惑(席上辅谈) 



<目录>卷三\辩惑

<篇名>通则不痛

属性：王荆公解痛字云宜通而塞则为痛今医人凡痛须用通利脏腑故曰诸痛为实痛 
随利减世俗以利为下也假令痛在表者实也痛在里者实也痛在血气者亦实也故在表者汗之则愈 
在里者下之则愈在血气者散之行之则愈岂可以利为下乎宜作通字训则可故经曰通则不痛痛则 
不通此之谓也 



<目录>卷三\辩惑

<篇名>抑阳扶阴

属性：空同子曰夏月阳气发散在外伏阴在内谓丝丝未绝之阴潜伏待时夏至为 如冬至之复也验 
之井 
泉则阴之伏亦九渊之底而病暑者以大顺散治之姜桂大热意为过饮冰水瓜果者设非谓伏阴而用 
之也正丹溪所谓阴字有虚之义若作阴冷看其误甚矣经云春夏养阳秋冬养阴王太仆注春食温夏 
食寒所以抑阳扶阴之义也 



<目录>卷三\辩惑

<篇名>圣散子方

属性：圣散子方因东坡先生作序由是天下神之宋末辛未年永嘉瘟疫服此方被害者不可胜纪余阅 
叶石林避暑录云宣和闲此药盛行于京师太学生信之尤笃杀人无数医顿废之昔坡翁谪居黄 
州时其地濒江多卑湿而黄之居人所感者或因中湿而病或因雨水浸淫而得所以服此药而多效是 
以通行于世遗祸于无穷也弘治癸丑年吴中疫疠大作吴邑令孙磐令医人修合圣散子遍施街衢 
并 
以其方刊行病者服之十无一生率皆狂躁昏瞀而卒噫孙公之意本以活人殊不知圣散子方中有附 
子 
良姜吴茱萸豆蔻麻黄藿香等剂皆性味燥热反助火邪不死何待若不辩阴阳二症一概施治杀人利 
于刀剑有能广此说以告人人亦仁者之一端也 



<目录>卷三\辩惑

<篇名>祝由科

属性：外台秘要载祝由一科丹溪谓之移精变气祝说病由而已可治小病若内有虚邪外有实邪当用 
正大 
之法然符水惟膈上热痰一呷凉水胃热得之岂不清快亦可取效若内伤涉虚之人及冬天严寒之时 
符水下咽胃气受伤反致害者多矣予考之文献志云祝由南方神也或以祝训断谓但断绝其受病之 
由二说两存之未知孰是 



<目录>卷三\辩惑

<篇名>从乎中治

属性：王好古此事难知云从乎中治中治者少阳也又云寒热俱伤必当从乎中治中治者温之也一书 
两出而 
各异余切有疑焉后阅东垣先生医学发明云此中字盖欲医人临病消息酌中用药耳是中庸所谓君 
子而时中之义也此帮助白 



<目录>卷三\辩惑

<篇名>草庐论运气

属性：世之言运气者率以每岁大寒节为今年六之气所终来年一之气所始其终始之交隔越一气不 
相接续 
余尝疑于是后见杨子建通神论乃知其论已先于余余请以先天后天卦以明之夫风木冬春之交北 
东之维艮震也君火春夏之交东南之维震巽也相火正夏之时正南方之离也湿土夏秋之交南西之 
维坤兑也燥金秋冬之交西北之维兑干也寒水正冬之时正北之方坎也此主气之定布者也地初正 
气子中而丑中震也地后间气丑中而卯中离也天前间气卯中而巳中兑也天中 
正气巳中而未中干巽也天后间气未中而酉中坎也地前间气酉中而亥中艮也地终正气亥中而 
子中坤也此客气之加临者也主气土居二火之后客气土行二火之间终艮始艮后天卦位也始震终 
坤先天卦序也世以岁气起大寒者似协后天终艮始艮之义然而非也子建以岁气起冬至者KT 契先 
天始震终坤之义子午岁之冬至起燥金而生丑中之寒水丑未岁之冬至起寒水而生丑中之风木寅 
申岁起风木卯酉岁起君火辰成岁起湿土巳亥岁起相火皆肇端于子半六气相生循环不穷岂岁岁 
间断于传承之际哉然则终始乎艮者可以分主气之所居位而非可以论客气所行之序也(草庐文 
集) 



<目录>卷三\辩惑

<篇名>解内经义

属性：内经云天明则日月不明近见虞天民解云君火太过热令早行火为离明之象故曰明淫观其所 
释 
终不了然偶阅医垒元戎云天明则日月不明邪害空窍天所以藏德者为其欲隐大明故大明见则小 
明 
灭故大明之德不可不藏天若自明则日月之明隐矣所论者何言人之真气亦不可大泄露当清净法 
道以保天真苟离于道则虚邪入于空窍风热之害人则九窍闭塞雾露之为病则掩翳精明取类者在 
天则日月不光在人则两目隐耀也 



<目录>卷三\辩惑

<篇名>褚氏转语

属性：褚氏遗书其论男女之脉与叔和大异不知有所据否如本气篇中有一转语云心以役气肺以通 
气脾 
以养气肾以泄气惟肝不用愚谓肝非无用也素问云肝者将军之官谋虑出焉四脏皆与气相关不以 
肝而节度谋用焉则必至于太过不及之患矣黄庭内经云肝脏胆腑最为紧切如变化设施断谋远虑 
其功有过于四脏者但以心主血肝藏血者收藏之义大抵血随气行不以气而制驭之则血妄行若言 
肝与气不相关则不可也 



<目录>卷三\辩惑

<篇名>肝常有余

属性：近时医者多执前人肝常有余肾常不足之说往往举手便用平肝之剂按圣济经云原四时之所 
化始 
于木究十二之所养始于肝女子受娠一月是厥阴肝经养之肝者乃春阳发动之始万物生长之源故 
戒怒养阳使先天之气相生于无穷所以肝主色气和则体泽气伤则枯槁故养肝戒忿是摄生之切要 
也不可专泥前说 



<目录>卷三\辩惑

<篇名>饮食入肝

属性：症治要诀伤食门有云人之饮食下咽而入肝由肝而入脾由脾而入胃因食所伤肝食不理故痰 
涎壅 
塞如中风状有半身不遂者肝主筋故也治以风药则误矣余谓此论甚正但云食下咽而先入肝次入 
脾再次入胃之语未免有疑按存中笔谈云凡人之有咽有喉二者而已咽则纳饮食喉则通气咽则下 
入胃脘次入胃又次入肠又次入大小肠喉则下通五脏出入息五脏之气呼吸正如冶家之鼓 人之 
饮食药饵但自咽入肠胃何尝能至五脏凡人之肌骨五脏肠胃虽各别其入肠之物英精之气味皆能 
洞达但滓秽即入大小肠矣凡所谓某物入肝某物入肾之类以气味到彼尔物质岂能至彼哉余因未 
谙前说而书此以证之或原礼别有一说也 



<目录>卷四\格言

<篇名>异法方宜

属性：近时医者偏执己见或好用热药或好用凉药然素问有异法方宜论抑何尝偏执邪古之良医必 
量人 
之虚实察病之阴阳而后投以汤剂或补或泻各随其症若的是阳虚失血治以干姜附子诸虚百损补 
以人参黄 痰热壅嗽清以芩连大便结热利以硝黄其法岂尽废乎许叔微有云形有寒邪虽婴孩亦 
可服金液脏有热毒虽老羸亦可服大黄至哉通变之说也 



<目录>卷四\格言

<篇名>正治反治

属性：病有正治有反治然正治之法人皆知之反治者从顺病气之法也假如治热症不可纯用寒凉佐 
以辛 
温之药为之向导治寒症不可纯用温热佐以辛凉之药为之向导否则病拒药而 格不入其病反纵 
反纵则痛发尤甚丹溪治疝用山栀除湿热佐以乌头散寒郁古方以蜜煎附子葱白散加大黄之属即 
经所谓用寒远寒用热远热之意云 



<目录>卷四\格言

<篇名>权变处治

属性：昔闻老医云治北方之疾宜以攻伐外邪为先治南方之疾宜以保养内气为本盖北方风气浑浓 
禀 
赋雄壮兼之饮食倍常居室俭素殊少戕贼元气之患一有疾病辄以苦寒疏利之其病如脱而快意通 
神 
矣若夫东南之人体质柔脆腠理不密而饮食色欲之过侈与西北之人迥异概以苦寒之剂攻之不几 
于操刃而杀人乎余因其言而推展之曰北人禀气固浓安能人人皆实南人禀气虽薄安能人人皆虚 
学人当以权变处治因其虚实而药之斯无一偏之弊矣 



<目录>卷四\格言

<篇名>治病六难

属性：嘉禾周伯器(鼎)云惟贵势人之病难治者有三群医争欲售所能攻补杂施一难也遇下不以礼 
自重 
者不苟往所往者非所重二难也唯唯取悦孰得尽禁其欲三难也余亦有三难以补周之未备朝病暮 
药速欲求效四难也猎涉方书有病自治五难也不信服药惟仗鬼神六难也 



<目录>卷四\格言

<篇名>元气为本

属性：脾土上应于天亦属湿化所以水谷津液不行即停聚而为痰饮也夫人之病痰火者十之八九老 
人不 
宜速降其火虚人不宜尽去其痰攻之大甚则病转剧而致危殆须以固元气为本凡病推类而治之亦 
思过半矣(空同子) 



<目录>卷四\格言

<篇名>处方贵简

属性：医者识脉方能识病病与药对古人惟用一药治之气纯而功愈速今之人不识病源不辩脉理品 
数多 
每至十五六味攻补杂施弗能专力故治病难为功也韩天爵医通云处方正不必多品但看仲景方何 
等简任丹溪谓东垣用药如韩信用兵多多益善者盖讳之也 



<目录>卷四\格言

<篇名>心腹内虚

属性：夏文靖公云夫人之痈疽伏于身未溃则忧不测已溃则可缓治宜进和平之剂加之资补俟血 
气 
调和而自愈若不小忍而惟毒之是攻侵淫不已心腹内虚恐患复生于他处不可不虑此虽文靖借喻 
国政之言深得病情故表出之 



<目录>卷四\格言

<篇名>形症脉病

属性：医乃人之司命不可妄意为之须心中晓然指下明白以形症脉以脉究病按指当有法而指无大 
遽 
病必有源而病必详推然后察人之虚实视时之寒燠体之肥瘠以至风土异宜如西北之地山广土浓 
其 
俗所食黍麦粱肉故其禀差壮而多风痹之疾东南之地土薄水深其俗所食粳稻鱼虾故其禀受差弱 
而多脾胃之疾苟能察此用药则庶乎可以言医矣 



<目录>卷四\格言

<篇名>附子单服有毒

属性：吴球诸证辩云处州地阜岚气湿热每行辛凉之药多效金华连境相隔百余里民俗有病动辄便 
施附子姜 
桂以为常事地之相近尚且不同况南北之地相去千里者乎余尝闻台州村落愚民有病单服附子是 
以患喉症死者多矣陈无择三因论有云附子不宜单服须佐以人参甘草生姜方可以制其毒经云六 
分分来一分寒故热病多而寒病少也医者用姜桂乌附 燥之药不审寒热虚实岁运迁移犹如抱薪 
救火为害滋甚可不慎乎 



<目录>卷四\格言

<篇名>学贵知要

属性：世医治病不先理脾胃及养血安神是不明标本之理也凡人病脾虚发热痰气壅塞不审虚实寒 
热动 
辄牛黄清心丸一概施治殊不知药性稍凉胃气受伤失其本矣惟宜温养其胃使其饮食少进而后攻 
其他疾是之谓标本之理也前辈有云学贵知要不在贪多用贵适时不专泥古正此谓欤 



<目录>卷四\格言

<篇名>脾胃属土

属性：经云脾为黄婆胃为金翁主养五脏六腑若脾胃坚固则津液通行气血流转使表里冲和一身康 
健 
若脾胃一虚何病不起盖脾胃属土万物资生李空同曰五行木金水火四气不纳邪邪入则坏惟土纳 
汗汗变则化化则神是故贯四时而独功也在人脾为土游溢精液输灌肺肾肝心不然百物食之腥荤 
臭味秽杂于胃中何以发神明而行变化庄子曰神奇则臭腐臭腐复为神奇盖言土也 



<目录>卷四\格言

<篇名>真元根本

属性：五劳者五脏之劳皆因动作勉强用力过度曰劳索矩新书云受气贪欲则为劳夫人身之真元根 
本气 
血精液是也世之劳瘵之症最为难治盖因人之壮年恣意酒色以致耗散真元不生津液遂至呕吐血 
痰骨蒸体热肾虚精惫面白颊红白浊遗精及痰涎咳嗽谓之火乘金候重则半年而死轻则一年必危 
俗医不究其源苦以大寒大热之药妄投乱进殊不知大寒则气愈虚大热则血愈竭是以世之犯此疾 
者多不能免于死由医之不得其人也良可悯哉 



<目录>卷四\格言

<篇名>用药有权

属性：震泽王文恪公云今世医者率祖李明之朱彦修其处剂不出参术之类所谓医之王道也信知本 
者矣 
然病出于变非参术辈所能效者则药亦不得不变可变而不知变则坐以待亡变而失之毫厘则反促 
其死均之为不可也故曰可与立未可与权药而能权可谓妙矣明之彦修未尝废权也世医师其常而 
不师其变非用权之难乎(震泽文集) 



<目录>卷四\格言

<篇名>寒热折衷

属性：东嘉项昕氏云坚痛为热本指疮疡而言经曰诸痛肿痒疮疡皆属心火盖心主热化故痛属热即 
不以寒言至于急痛因寒故举痛论诸痛为寒之说经曰寒淫于内以辛热散之 
佐以苦寒张长沙以辛热之剂散其错乱风寒之 
气良以此耳凡所临症固当察脉之阴阳验人之虚实不可专以为有热而无寒亦不可专以为有寒而 
无 
热斯能尽折衷之道也 



<目录>卷四\妄治

<篇名>刘文泰

属性：弘治末年 孝宗皇帝之崩病热也院判刘文泰误以热剂进 上服之渴甚索水饮文泰执不 
可内侍有进西瓜者 上啖之仅能出 
言召大臣刘健等受顾命于是文泰下狱然仅谪广西戍而死昔后周姚僧坦名医也帝因发热欲服 
大 
黄药僧坦曰大黄乃快药耳至尊年高不宜轻用帝不从服之遂至不起及明帝有疾诸医皆谓至尊至 
贵不可轻脱宜用乎药僧坦曰脉洪而实必有宿食不用大黄必无差理帝从之果下宿食乃愈医者当 
先明强弱虚实又察脉之沉浮非大黄之罪医者之误也 



<目录>卷四\妄治

<篇名>刘观妄对

属性：太医院院判刘公(观)常侍 太宗左右大暑中 上方束一带乃片脑合成者问观曰此带何 
如观 
对曰片脑性寒伤肾惟有香耳 上遽命解去按本草云片脑性大辛善走故能散热今刘谓之性寒 
何也丹溪云龙脑属火诸香皆属阳岂有至香之物而反寒乎噫刘观漫言盖不学无术之过欤 



<目录>卷四\妄治

<篇名>医僧庸妄

属性：陈汝中尝病脾胃郁火之症求治于盛用美盛诊其脉曰如此治可生如彼治可以死如此治可以 
少生 
如彼治可以速死既而治之汝中迟其效或以浮屠善医荐者汝中惑其说遂求治饮其药呕血一升遂 
死 
噫医以用药药以攻疾疾不能去而反以致死则何以医药为哉彼浮屠者乃庸妄人也目不知医经口 
不 
辩药性指不察脉候人之虚实病之新久一切置之不问而惟药攻击之其杀人盖亦多矣予咎汝中之 
不善择医而致速死书此以为世轻服药者之戒 



<目录>卷四\妄治

<篇名>妊妇药误

属性：昆山周知县(景星)家一妇病腹中块痛有产科专门者诊之为气积投以流气破积之剂令人以 
汤饼轴 
戛之不效后得一医诊之乃曰此胎气也用四物汤安之而愈后果生一男又南京户部主事韩语亮妻 
病腹中作痛按之若有物在脐之左右适 中一名医至京请诊视之云是 瘕服三棱蓬术之剂以其 
不效乃止旬余腹渐觉大至数月生二男噫此皆有命而然可不慎哉(菽园杂记) 



<目录>卷四\妄治

<篇名>无病服药

属性：浙人柯敬仲陈云峤 从化三人自恃禀气强盛预防痈疽之患皆好服防风通圣散每日须进一 
服以 
为快其后三人不及中寿之年无病暴亡噫岂非好服凉药太过销烁元气急无所救者欤欲求益生反 
致殒命嗟夫张洁古有云无病服药乃无事生事可不戒哉(杨太史山居新话) 



<目录>卷四\妄治

<篇名>木鳖子有毒

属性：木鳖子不可服与猪肉相反犯之立死余尝见刘绩霏雪录载一富人生二子皆钟爱之恣其食 
啖遂成痞块其父得一方用木鳖子煮猪肉同食之其幼子当夜死明日长子死近见山塘吴氏子年二 
十余患便毒清晨服木鳖子药至午饱啖猪肉须臾叫噪而死是以益信刘之所记不妄 
云 



<目录>卷四\妄治

<篇名>世医好奇

属性：老人痰气及小儿慢惊脾风欲绝之时虚痰上攻咽喉引气粗大脉来浮数是谓阴盛格阳或误认 
为阳 
气已复又有喉中痰响如锯一二日间但闭目不开此虚极之故医者不识覆灯将灭之证反行下痰之 
药往往痰随气下气 
随痰绝医者慎之顷岁吴士黄得之妻病羸疾绝食骨立延世医治遂用猪尾膏疗之药才入咽立毙 
余见颅囟方书猪尾膏主治痘疮血 旬日后不结脓窠痂 心火炎燥气喘妄言如见鬼物者用之 
今乃以治气血久虚之人致其速死观此医其可以世论耶书此以警好奇者 



<目录>卷四\药戒

<篇名>矾石有毒

属性：余读淮南子曰人食矾石而死蚕食之而不饥鱼食巴豆而死鼠食之而肥类不可必推也昔见宋 
人记洪文安公亦信庸医误服矾石丸竟至精液皆竭七窍流血而死淮南子之言亦有征矣 



<目录>卷四\药戒

<篇名>寒食散猛毒

属性：魏晋间人喜服寒食散即五石散是也孙真人载于千金方中而皇甫谧因试其药遂为废人隆冬 
裸袒 
食冰当暑畏热悲恚欲自杀噫服此散者不闻有利于人其为害甚多余读晋史载裴秀服此散遂致暴 
死裴秀不足较若皇甫谧谙药性着医书而亦误服何哉故颜之推深戒子孙不可轻服古方乃援引皇 
甫谧殷仲堪为戒者此也(石林避暑录话) 



<目录>卷四\药戒

<篇名>戒服松脂

属性：颜之推尝戒儿辈有曰凡欲饵药必须精审不可轻妄近有王爱州在邺曾服松脂不得其法服之 
肠塞 
而死为药所误者甚多汝曹不可不深戒也余尝见东坡志林备载服松脂法称此方有牢牙驻颜乌须 
之功惜坡翁未深考焉 



<目录>卷五\养生杂言

<篇名>不处大室

属性：室大则多阴台高则多阳多阴则 多阳则痿此阴阳不适之患也是故先王不处大室不为高台 
味不 
众珍衣不 热 热则脉塞脉塞则气不达味众珍则胃克胃克则中大鞔大鞔则气不达以此求长生 
其可得乎(吕氏春秋) 



<目录>卷五\养生杂言

<篇名>七十悬车

属性：礼年七十悬车悬车者以年薄虞渊如日之仄体气就损神候方落不可复劳形驱于风尘役方寸 
于外物矣(陶隐居真诰) 



<目录>卷五\养生杂言

<篇名>形神福全

属性：导筋骨则形全剪情欲则神全靖言语则福全(亢仓子) 



<目录>卷五\养生杂言

<篇名>养蔬养果

属性：灌园所以养蔬也驱禽所以养果也养生之士岂不如养蔬养果之人乎较其理之轻重何如哉( 
耄智余书) 



<目录>卷五\养生杂言

<篇名>保养为本

属性：天地以生成为德有生所甚重者身也身以安乐所可致者以保养为本世之人必本其本则本必 
固本既固疾病何由而生夭横何由而至此摄生之道无逮于此(养生杂抄) 



<目录>卷五\养生杂言

<篇名>四养

属性：养耳力者常饱养目力者常瞑养臂指者常屈信养股趾者常步履(褚氏遗书) 



<目录>卷五\养生杂言

<篇名>修昆仑

属性：发宜多梳齿宜数叩液宜常咽气宜精炼手宜在面此五者所谓子欲不死修昆仑耳(黄庭内经) 



<目录>卷五\养生杂言

<篇名>五难

属性：养生有五难名利不灭此一难也喜怒不除此二难也声色不去此三难也滋味不绝此四难也神 
虑精 
散此五难也五者必存虽心希难老口诵至言咀嚼英华呼吸太阳不能不夭其年也五者无干胸中则 
信顺日深玄德日全不祈喜而自福不求寿而自延此养生大理之所归也(嵇康养生论) 



<目录>卷五\养生杂言

<篇名>明目化痰

属性：食后以小纸捻打喷嚏数次气通则目自明痰自化(琐碎录) 



<目录>卷五\养生杂言

<篇名>存泥丸

属性：早起东向坐以两手相摩令热以手摩额上至顶上满二九止名曰存泥丸(太平御览) 



<目录>卷五\养生杂言

<篇名>菊花枕

属性：菊花枕久之令人脑冷以决明子置之枕中最能明目(琐碎录) 



<目录>卷五\养生杂言

<篇名>叩齿得寿

属性：夜行常琢齿琢齿亦无正限数也煞鬼邪鬼常畏琢齿声是故不得犯人也若兼之嗽液祝说亦善 
昔鲍 
助者都不学道亦不知法术年四十余忽得面风气口目不正气入口而两齿上下恒相切叩甚有声响 
如此昼夜不止得寿年一百十七岁(真诰) 



<目录>卷五\养生杂言

<篇名>阴阳失和

属性：凡人饮食恣意膏粱阴阳失和最为百病之本致使七情内损六气外侵所以共成其害如此惟当 
勤于药术疗理岂得倚仗于神明乎所谓鬼道显医道微可慨也夫(真诰) 



<目录>卷五\养生杂言

<篇名>公度知道

属性：柳公度年八十余步履轻健或求其术曰吾无他术但未尝以元气佐喜怒气海常温耳盖知道之 
士怒不见于色而暴悍之夫动辄忿戾其所伤多矣摄生者宜以此为戒 



<目录>卷五\养生杂言

<篇名>奉养倒置

属性：进士刘遁遇异人曰世人奉养往往倒置早漱口不若将卧而漱去齿间所积牙亦坚固(云笈七 
签) 



<目录>卷五\养生杂言

<篇名>移心法

属性：张畋苦 疾既瘳谒九河公公曰子于病中曾会移心法否畋对曰未也公曰人能于病中移其心 
如对君父慎之静之不药而愈(张畋语录) 



<目录>卷五\养生杂言

<篇名>生子不备

属性：雷电交合之子必病癫狂故曰有不戒其容止者生子不备也(玄女中房经) 



<目录>卷五\养生杂言

<篇名>肠胃虚薄

属性：尊年之人不可顿饱但频频与食使脾胃易化谷气长存若顿令饱食则多伤满老人肠胃虚薄不 
能消纳故成疾患为人子者深宜体悉此养老之大要也(奉亲养老书) 



<目录>卷五\养生杂言

<篇名>思邈论养性

属性：凡人饱暖安乐纵情恣意以致夭折者多矣使辛苦忧畏拂乱心志能谨畏无意外事可以永年孙 
思邈论养性以忧畏为本其言反复切甚正此谓也(倚觉粗杂记) 



<目录>卷五\养生杂言

<篇名>养生小劳

属性：善养生者形要小劳无至大疲故水流则清滞则浊矣养生之人欲其血脉运动如水之流坐不欲 
至倦 
行不欲至劳频行不已然宜稍缓即是小劳之术也嵇康有云流水不腐户枢不蠹谓其运动而然耳养 
生者识之 



<目录>卷五\汤名

<篇名>越脾汤

属性：金匮要略水气门越婢一汤成无己注云脾治水谷为卑脏其职若婢故名越婢杨善注云脾裨也 
在胃 
之下裨助胃气生化水谷二说皆非余阅赵良仁金匮衍义方论云越婢之一汤婢当作脾然甘者是土 
之本味所以脾气不和和以甘热胃气不清清以甘寒故以石膏麻黄甘草行其津液所以发越脾气以 
散皮肤间风水越脾之名盖有自云 



<目录>卷五\汤名

<篇名>三建汤

属性：三建汤所用附子天雄川乌而莫晓其命名之义比见一老医云川乌建上头目虚风者主之附子 
建中脾胃虚寒者主之天雄建下腰肾虚惫者主之故名之曰三建汤是也(癸心杂志) 



<目录>卷五\汤名

<篇名>承气汤

属性：凡人胃气为湿热所伤必泻其土实而元气乃得上下同流此承气之所由名也 



<目录>卷五\汤名

<篇名>泻心汤

属性：或曰吐血衄血之症乃心气不足所致仲景治法不用补心汤而反用泻心汤何也余曰若心气独 
不 
足则不止吐衄也此乃邪热因不足而客之则虚火妄动故有吐衄之症得大黄之寒以苦泄其热以苦 
补其心则火亦有制而无妄动之害一举而两得之矣岂莫学所能知哉 



<目录>卷五\汤名

<篇名>达生散

属性：古人汤散命名必有取义如催生方名为达(音脱)生散何也羊初生曰达羊子易生无留难也故 
取其易生而无产难之义诗经生民篇云诞弥厥月先生如达是也 



<目录>卷六\伤寒

<篇名>传经失次

属性：戴原礼辩伤寒论中所谓传经一日太阳二日阳明三日少阳岂有第二日病在里而第三日又在 
半表 
半里者何也以五行生克论之阳主生则水生木太阳膀胱阳水合传之少阳胆木兼太阳在表少阳表 
里之间阳明在里自外渐入于内次第正当阳明居少阳之次此说实前人之所未发陶节庵伤寒琐 
言未之及何耶 



<目录>卷六\伤寒

<篇名>退阴回阳

属性：近世患阴症伤寒往往疑似参瘥初便不敢用附子直待阴极阳竭而用之则为迟矣大抵治法有 
是病 
而投是药岂可狐疑而误治也哉且夹阴伤寒先因欲事伏阴于内却又着寒内外皆阴阴气独盛则阳 
气以衰故脉沉而足冷也必须急用人参健脉以益元气为主佐以附子温肾经散寒邪以退阴而回阳 
也若舍此二味不用将何以救之哉近见一人病阴症伤寒先因感寒湿既而发热不食数日后不省人 
事语多错乱神思昏迷面青齿露人谓其必死张致和诊之两手脉沉细先以小柴胡汤与之急以四君 
子汤加炮附子数片煎成药置盆中以水制其热性少时令温与服其脉渐回神思亦爽更用他药调理 
而愈 



<目录>卷六\伤寒

<篇名>仲宾治伤寒

属性：一人病伤寒期月体兢兢而振齿相击不能成语医环视束手仲宾后至诊之曰急取羊肉来群医 
曰 
伤寒大忌羊肉仲宾曰诸君无哓哓以羊肉斤许熟之取中大脔别用水煮良久取汁一升与病患服须 
臾战止汗大出而愈(王止仲文集) 



<目录>卷六\伤寒

<篇名>秀州医僧

属性：平江张省 病伤寒眼赤舌缩唇口破裂气喘失音大便自利势甚危笃诸医皆欲先止其泻适有 
秀州 
医僧宝鉴者过苏张延视诊脉乃投以茵陈五苓散白虎汤而愈诸医问故僧曰仲景云五脏实者死今 
大肠通更止之死可立待五苓以导其小便白虎以导其邪气此则医家之通晓也何难之有(云麓漫 
抄) 



<目录>卷六\伤寒

<篇名>伤寒坏症

属性：世谓伤寒汗吐下三法差谬名曰坏症昔张致和用独参汤救治一人垂死手足俱冷气息将 
绝口张不能言致和以人参一两去芦加附子一钱于石铫内煎至一碗以新汲水浸之若冰冷一服而 
尽少顷病患汗从鼻粱尖上涓涓如水此其验也盖鼻粱上应脾若鼻端有汗者可救以土在身中周遍 
故也近陆同妇产后患疫症二十余日气虚脉弱即同坏症亦以此汤治之遂愈孙真人云人参汤须得 
长流水煎服若用井水则不验盖长流水取其性之通达耳 



<目录>卷六\头痛头风

<篇名>头痛治验

属性：世俗尝言头无寒疼腹无热痛此不经之说也黄帝问曰病头痛以数岁不已此何说岐伯对曰当 
有 
所犯大寒内至骨髓髓者以脑为主脑逆故令头痛齿亦痛也余昔治杨氏妇年五十余病头痛历岁侵 
久或治以风或治以痰皆不效余脉之左寸沉迟而芤曰此气血两虚也用当归二两附子三钱一服减 
半二服其病如失更不复发用药对症不啻影响有如是乎一妇人偏头痛久不愈医用大承气汤即瘳 
何也盖阳明燥金胜乘肝气郁气郁则血壅血壅则上下不通故燥结以承气汤疏通之则气血流行而 
肝气通矣伤寒治例云少阳偏头痛多便闭宜下之此为新病者设若久病元气不足者更作处治 



<目录>卷六\膈噎诸气

<篇名>气主生化

属性：天地之气万物之祖也是故气化则物生气变则物易气盛则物壮气弱则物衰气正则物和气乱 
则物 
病气绝则物死是故先天而天弗违后天而奉天时在乎善养之而无暴云耳内经云百病皆生于气良 
有以哉 



<目录>卷六\膈噎诸气

<篇名>形小气大

属性：俗儒谓形实气虚虚如何载得实殊不知形小气大形亦是气之所凝结者也气虽运乎形之外而 
实未 
尝不行乎形之中若非气之至健则形虽实岂能以自立哉气在天地则该乎万物而言在人身则该乎 
一体而论夫人之一身所以能运动奔走者莫非气之所载及其此气一绝则形即仆矣是气之健非形 
之健也虚能载实此之谓也(理学类编) 



<目录>卷六\膈噎诸气

<篇名>七气汤

属性：诸气成疾有若同门失欢惟和而已若用峻剂下之则元气受伤变症百出矣余尝治周时中内伤 
七情 
腹中有块坚牢如杯或上或下小腹绞痛气奔息急七日不食别无他症此名奔气古人虽有奔气汤与 
脉不对只宜加减七气汤大剂与服至夜半稍定明旦又进一服气平如故若不论其虚实概以耗气破 
坚之剂投之则元气愈伤而气喘愈急矣所谓差之毫厘失以千里也 



<目录>卷六\膈噎诸气

<篇名>猫胎治噎

属性：猫生子胎衣阴干 存性酒调服之治膈噎病极有效尝闻猫生下子后即食胎衣若欲取之必候 
其生时急令人取可得若稍迟则落其口矣(菽园杂记) 



<目录>卷六\喘嗽痰火

<篇名>附子治嗽

属性：吾乡沈方伯良臣患痰嗽昼夜不能安寝屡易医或曰风曰火曰热曰气曰湿汤药杂投形羸食减 
几至 
危殆其子恳求治于张致和张脉之乃曰脉沉而濡湿痰生寒复用寒凉脾家所苦宜用理中汤加附子 
其夜遂得贴枕徐进调理之剂果安或曰痰症用附子何也殊不知痰多者戴原礼常用附子疗治之出 
症治要诀 



<目录>卷六\喘嗽痰火

<篇名>积痰类祟

属性：昔刘子正妻病气厥笑哭不常人以为鬼祟所凭后遇儒医倪惟德胗其左右手曰脉俱沉胃脘必 
有所积有所积必作疼遂以二陈汤导之吐痰升许病果愈 



<目录>卷六\喘嗽痰火

<篇名>单方愈嗽

属性：仇山村少时尝苦嗽疾百药不瘳有越州学录者教其取桑条向南嫩者不拘多寡毋条约寸许用 
二十一枝纳于沙石锅中用水五碗煎至一碗遇渴饮之服一月而愈(仇远稗史) 



<目录>卷六\喘嗽痰火

<篇名>火有虚实

属性：盘溪周训导舜卿年五十时患痰火之症外貌虽 禀气则浓性不喜饮请朱医视脉孟浪指为虚 
火用 
补中益气汤加参术各五钱病者服药超时反致气喘上升喘息几不能活复延钱中立视之曰此实火 
也宜泻不宜补痰气得补火邪愈炽岂不危殆先用二陈汤探吐出痰碗许其夜安寝平明仍用二陈 
去 
半夏加朴硝大黄下结粪无数其热始退更用调理药旬日始安吁不识病机妄施补泻鲜不败事者矣 
(e)麻油化痰 
苏合香丸古方多以酒调服是以往往服者不能奏功若以人参汤佐之其功倍于常也凡中风不 
省人 
事牙关紧急者用此丸旋加麝香一二分以真麻油调灌之无不吐痰而苏者盖麻油最能化痰试滴痰 
上须臾痰化为水若口开脉绝者不救 



<目录>卷六\泄泻痢疾

<篇名>理脾安肾

属性：凡病患汤饮入胃就觉至脐下便欲小便由精气不输于脾不归于肺则心火上攻使口燥咽干是 
阴气 
太甚也饭后随即大便乃脾肾之疾夫脾肾交济所以有水谷之分脾气虽强而肾气不足故饮食下咽 
而大腑为之飧泄也治法宜理脾安肾盖脾肾之气交通则水谷自然克化此所谓妙合而凝者也(仁 
斋直指方) 



<目录>卷六\泄泻痢疾

<篇名>痢疾治验

属性：一人大醉饮水与冷茶无数后病便血甚鲜先以吴茱萸丸翌日又与平胃五苓散各半三大服血 
止复 
变白痢又与神应丸四服白痢乃止安和如故或问曰何不用寒凉解毒所用者温热之剂医曰君用寒 
凉药其疾大变难疗寒毒内伤复用凉药非其治也况血为寒所凝侵入大肠间而滞下作痛得温乃行 
所以用温热其血自止经曰治病必求其本此之谓也(医垒元戎) 



<目录>卷六\泄泻痢疾

<篇名>脾胃伤冷

属性：吾邑陆炳文本富家子年三十岁时七月间患血痢日夜百余度肚腹 痛医悉用芩连阿胶粟壳 
之剂 
皆不效其病反剧家人惊怖邀老医刘宗序脉之曰脾胃受伤苦用寒凉病安得愈投以四君子汤加干 
姜附子其夕病减半旬日而愈或问其故刘曰病者夏月食冰水瓜果太多致令脾家伤冷血不行于四 
肢八脉渗入肠胃间而下吾所用附子干姜补中有发散其所伤冷毒故得愈也王汝言杂着有云芩连 
芍药为痢疾必用之岂其然乎 



<目录>卷六\泄泻痢疾

<篇名>食蟹致痢

属性：宋孝宗尝患痢众医不效德寿忧之过青宫偶见小药肆遣使问之能治痢否对曰专科遂宜之至 
请得 
病之由语以食胡蟹多故致此疾遂令诊脉曰此冷痢也遂进一方用莲藕一味不拘多寡取新采者为 
佳细捣汁以热酒调服捣时用金杵臼酒调数次而愈德寿大喜就以金杵臼赐之仍命医以官至今呼 
为金杵臼严防御家可谓不世之遇(仇远稗史) 



<目录>卷六\泄泻痢疾

<篇名>涩剂禁用

属性：仲景治痢法可下者十法可温者五法谓之下者率用承气汤加减谓之温者率用姜附汤何尝以 
巴豆 
粟壳之剂乎俗医见自利而渴烦躁不眠手足微冷者皆用苦剂攻之殊不知阴盛发燥欲坐井中故前 
哲用吴茱萸汤甚者用四逆汤经曰阳虚阴乘之谓也丹溪用吴茱萸汤治霍乱吐泻转筋者亦此意也 
近时医人不审痢之赤白病之新久骤用罂粟壳石榴皮之类以为秘方其功但施于久痢洞泄者则 
宜 
若初起者用之闭塞积滞变生别症以致经年累月谓之体息痢者是也世俗但知涩剂之能塞不知通 
剂之能塞也后之学人贵在变通不可执一而治 



<目录>卷六\泄泻痢疾

<篇名>冷酒致痢

属性：参政陆公(容)尝于客座闻一医者云酒不宜冷冻饮料陆颇讶之谓其未知丹溪之论而云然耳二三 
年 
后秋间陆公偶得痢疾延此医治之云公得非多饮凉酒乎陆以实告遵信丹溪之言暑天常饮冷醇酒 
医 
云丹溪但知热酒之为害而不知冷酒之害尤甚也服药数帖而止余阅儒门事亲云张戴人治一人病 
危热戴人往视之其人曰我别无病三年前当隆暑时出村野有以煮酒馈余者适村落无汤器冷冻饮料数 
升便觉左胁下闷渐作痛结硬如石至今不化针灸磨药殊无寸效戴人诊其两手脉俱沉实而有力先 
以独圣散吐之一涌二三升气味如酒其痛即止后服和脾安胃之剂而愈始知冷酒之致病也如此 



<目录>卷六\泄泻痢疾

<篇名>血痢治验

属性：王一山年六十余因多食蟹蓄毒在脏秋患大便脓血日夜三四十度医率用止血之剂不效延至 
半载 
气血渐弱饮食渐减肌肉渐瘦服热药则腹愈痛血愈下服凉药则泻注诸医技穷束手待尽而已所亲 
邀余治之遂用人参一两椿白皮五钱甘草一钱五分一服减半二服渐可三服脓血顿止大便见粪矣 
后加调理半月颜貌腴泽精神倍强饮食如故脉息平和矣 



<目录>卷六\疟疾

<篇名>疟禁劫药

属性：疟之为疾寒热并作谓之疟二日一发谓之 经年累月谓之 内经问答详尽今人未尝深究但 
持无 
痰不成疟之说传习砒黄豆粉为丸衣以朱砂谓之疟丹或以常山一味为君名为疟药不问虚实概行 
施治或偶与痰疟相投暂得取效若脾虚气弱之人疟不因痰而或七情所致者投之大作呕吐精源髓 
海倒流逆动病势转增为祸不浅妇人所畏者吐耳尤难遽投当详其病源有暑风湿痰食老疟之不同 
若贫贱之人其身虽苦其志则安虽用砒石朱砂有毒之药以热攻热亦能取效至于富贵之人往往役 
心大甚加之奉养过浓内火与外火俱动以热攻热变为吐血泻血疮疡呕吐之症岂可以一概而治之 
哉 



<目录>卷六\疟疾

<篇名>附子愈疟

属性：岭南一大商病疟胸中痞闷烦躁昏不知人愿得凉药清利上膈其症上热下寒脉沉而微以生姜 
附 
子作汤浸冷俾服超时苏醒自言胸膈疏爽然不知实用附子也若庸工见其胸中痞闷投以凉药下之 
十无一生然此法惟山岚瘴气所致下体虚冷之人宜施若暑疟痰疟则别处治可也 



<目录>卷七\仙方

<篇名>纯阳仙方

属性：吴中王省 遇仙丹治风淫末疾而四肢为四末也脾主四肢风邪客于肝则淫脾脾为肝克故疾 
在末若风寒湿痹而气滞不行或麻木作痛手足不仁此为有余之症法当行气胜湿服此丹有功若痿痹 
之 
症得之血虚所致认作有余而治去生不远或有问余曰此方纯阳真人所授何西北之人服者多效东 
南之人服者几危其理殆不可晓余曰西北水深土浓禀气盛是以乌附姜桂之剂可以胜之脾恶湿得 
燥则愈南方禀气弱木动火明阳气易升投之为害甚矣故曰天有四时寒暑迭用地有五方高下随宜 
此之谓欤 



<目录>卷七\仙方

<篇名>张景芳遇仙

属性：成化丁酉年七月间钦天监张台官景芳领朝命往陕西秦邸兴平王治HT 张至半途偶获腹胀之 
症医 
莫能疗寓居卧龙寺待尽而已抵夜见 眉一叟忽过访自云能治此疾张延诊视两手脉即口授一方 
以杏仁陈皮海螵蛸等分为细末佐以 树叶槐树叶桃树枝各七件翌日正午时汲水五桶煎三四沸 
至星止时再煎一沸患者就浴令壮人以手汤中按摩脐之上下百数少时转矢气病即退矣张领教一 
如 
其法黎明此老复至病去十之七八矣酬以礼物纤毫不受是夕肿胀平复此老更不复见矣或谓张景 
芳遇仙云(客座新闻) 



<目录>卷七\仙方

<篇名>医者得道

属性：昔有贵人病而天方不雨更十数医皆莫效最后一人至脉已则以指计甲子曰某夕天必再竟出 
不言治 
疾之方贵人疑之曰岂谓吾疾不可为耶何言雨而不及药我也及是夕果雨贵人喜起而行乎庭达旦 
疾若脱去明日此医来谒贵人喜且问曰前日视脉而言雨今得雨而果瘳何也医对曰君侯之疾以忧 
得之然私计君侯忠且仁所忧者民耳以旱为忧以雨为瘳理固然也何待药而愈也若是医者可谓得 
其道矣方书之所具成说之所有夫人皆能用也求之于言语之外而得其所不言之意非奇士其孰能 
之(逊志斋文集) 



<目录>卷七\神针

<篇名>女膝穴

属性：刘汉卿郎中患牙槽风久之颔穿脓血淋漓医皆不效在维杨时有丘经历妙于针术与汉卿针委 
中及 
女膝穴是夕脓血即止旬日后颔骨蜕去别生新者完美如昔又张师道亦患此症复用此法针之亦愈 
委中穴在腿 中女膝穴在足后跟考诸针经无此穴惜乎后人未之知其神且验也(癸辛杂志) 



<目录>卷七\神针

<篇名>可久针肉龟

属性：一人患腹疼延葛可久视脉谓其家曰腹有肉龟视熟寐吾针之勿令患者知知则龟藏矣患者问 
故家人 
诳曰医云寒气凝结多饮醇酒自散矣患者喜引觞剧饮沉酣而卧家人亟报葛以针刺其患处病者 
惊悟俾以药饵须臾有物下俨如龟形厥首有穴盖针所中也病遂愈(黄日升蓬窗类记) 



<目录>卷七\神针

<篇名>读易悟治法

属性：江西医士黄子浓为术精诣其治往往出人意表有富翁病泄泻弥年礼致子浓诊疗浃旬莫效子 
浓 
曰予未得其说求归一日读易至乾卦天行健朱子有曰天之气运转不息故合得地在中间如人弄碗 
珠 
只运动不住故在空中不坠少有息则坠矣因悟向者富翁之病乃气不能举为下脱也又作字持水滴 
吸水初以大指按滴上窍则水满筒放其按则水下溜无余乃豁然悟曰吾可治翁症矣即治装往翁家 
惊喜至即为治艾灸百会穴未三四十壮泄泻止矣(朱石文集) 



<目录>卷七\神针

<篇名>香港脚灸风市

属性：蔡元长篇开封尹据案忽觉虫自足心行至腰间落笔晕倒久之方苏吏曰此疾非俞山人不能疗 
遂召 
之俞曰真香港脚也灸风市一艾而去明日又觉虫自足至风市便止又明日疾如初俞曰是疾非千艾不 
治一艾力尽故疾复作遂灸数百壮而愈一人足痹灸以风市肩隅曲池三里寻亦愈 
(洪氏经验方) 



<目录>卷七\奇疾

<篇名>视正为斜

属性：淮安陈吉老儒医也有富翁子忽病视正物皆以为斜凡几案书册之类排设整齐必更移令斜自 
以为 
正以至书写尺牍莫不皆然父母甚忧之更历数医皆不谙其疾或以吉老告遂携子往求治既诊脉后 
令其父先归留其子设乐开宴酬劝无算至醉乃罢扶病者坐轿中使人升之高下其手常令倾侧展转 
久之方令登榻而卧达旦酒醒遣之归家前日斜视之物皆理正之父母跃然而喜且问治之之方吉老 
云令嗣无他疾醉中尝闪倒肝之一叶搭于肺上不能下故视正物为斜今复饮之醉则肺胀展转之间 
肝亦垂下矣药亦安能治之哉富翁浓为之酬(云麓漫抄) 



<目录>卷七\奇疾

<篇名>视物倒植

属性：元末四明有吕复别号沧洲翁深于医道临川道士萧云泉眼中视物皆倒植请治于复复问其因 
萧曰某尝大醉尽吐所饮酒熟睡至天明遂得此病复切其脉左关浮促即告之曰尝伤酒大吐时上焦 
反复致倒其胆腑故视物皆倒植此(不内外因)而致内伤者也法当复吐以正其胆遂以藜芦瓜蒂为 
粗末用水煎之使乎且顿服以吐为度吐毕视物如常(九灵山房集) 



<目录>卷七\奇疾

<篇名>邹妻发瘕

属性：张子和十形三疗云戴人治王宰妻病胸膈不利戴人用痰药一涌而出雪白虫一条长五六寸有 
口鼻 
牙齿走于涎中病者忿而断之中有白发一茎余按永徽中僧病噎者腹中破一物其状如鱼即所谓生 
瘕也嘉靖初长洲邹表妻患小腹下左生一块形如梅李久之吐出始则腐溃若米粞之状中则若蚬 
肉 
之状以指捻开则有长发数条在其内名医竟不能治遂至不起余尝见蛇发等瘕往往戴于方书或偶 
因食物相感假血而成理或有之不可指为妄诞也 



<目录>卷七\食忌

<篇名>河豚有毒

属性：弘治巳未春邻居一人食河豚子而毙与之同食者急饮秽汁虽无恙然犹数日始安尝闻此鱼有 
不可 
食者三赤目苍点燕尾余若烹庖得法可食能发痼疾肝不熟食之令人麻子不熟食之令人胀食其眼 
则酸唯江阴人好食子必埋之于地中经二三宿取出煮竟日以红曲同煮焉观其色通红则可食否则 
食之必死误中其毒者用橄榄芦根汁解之调地浆亦能解 



<目录>卷七\食忌

<篇名>斑鱼微毒

属性：刘文洁妻有妊产期将近偶食斑鱼入夜四肢厥冷胸满腹胀气塞痰上喘息不定须臾叫躁而死 
噫斑 
鱼长不满三寸然其形状亦类河豚有娠者宜禁食本草云河豚无毒然则斑鱼其毒若是况河豚乎本 
草之言吾亦未深信也 



<目录>卷七\食忌

<篇名>酒制马毒

属性：席上辅谈云凡驴马之自毙者其肉食之皆能杀人而肝尤甚医书云马火畜也有肝而无胆五脏 
不足 
故食其肝者死史记云秦穆公亡马野人得而食之者三百余人吏欲法之缪公曰君子不以畜产害人 
吾闻食马肉者不饮酒伤人乃皆赐酒而赦之近见葛生食马肉致病极重医教以煮酒入盐饮之而愈 
然则酒可以解马毒也又周密癸辛杂志云马肝至毒人欲食之者以芍药根同煮之则无毒矣或误食 
之用芍药浓煮汁饮之可制其毒矣 



<目录>卷七\食忌

<篇名>猪脑柔物

属性：昔一人好食猪羊脑期年手足柔弱不能行遂成瘫痪按内则云豚去脑鱼去乙鳖去丑郑氏云是 
皆 
不利于人也左传云晋侯梦楚子伏巳而盐其脑子犯曰吉吾且柔之矣杜预注云脑所以柔物今人熟 
皮必用猪脑欲其柔也乃知内则与左传之言信不诬矣(席上辅谈) 



<目录>卷七\食忌

<篇名>葱蜜相反

属性：仲景金匮要略云葱与蜜不可同食食之令人心疼正德间嘉兴王姓者因远归以鱼 馈送其姻 
家偶 
因荐觞食者咸死或谓其 之有毒故也窃意 与蜜安得杀人造 者其中必有葱盖葱与蜜同食能 
杀人耳古人云蜜罐不可盛 食之致死岂欺我哉 



<目录>卷七\食忌

<篇名>风药忌芋

属性：服风药禁食芋不惟无效亦甚相反杨诚斋语此尝见人立至于死(立吊航纪谈) 



<目录>卷八\白浊

<篇名>浊本脾胃

属性：小便白浊方虽多而效者甚少由治之不得其本也夫小便水类也静则清挠则浊今之医防其挠 
者必 
养其心求其静者必安其肾殊不知五行之常水无土则不制不蓄其本在脾胃其标在膀胱脾胃土也 
挠之必动乌得不浊今夫挠脾胃者莫不因饮食生冷肥甜油腻所伤理脾胃者莫不先去伤滞后调其 
饥饱是固然也孩提之童僧尼之辈治各不同未可以是专其说盖挠其动者乃所以挠其神也五脏有 
七神惟脾以意以智为神事之不如意者挠其意谋虑之关乎智者挠其智意智俱伤水源之挠其源不 
清其流必不清矣故经曰饮入于胃游溢精气上输于脾脾气散精上归于肺通调水道下输膀胱禀化 
乃 
为溲矣则知小便白浊其源在脾胃其标在膀胱若浊而沉腐者为精败而浮脂为肾虚法宜补肾昔有 
人患白浊服玄兔丹不愈后服附子八味丸即瘳医者不可不知 



<目录>卷八\白浊

<篇名>酒蒸黄连丸

属性：南安太守松江张汝弼曾患滑疾白浊久服补肾药皆弗克效一日遇一道人俾服酒蒸黄连丸其 
疾顿 
瘳其法以宣黄连一斤去须煮酒浸一宿置甑上累蒸至黑取出曝干为细末蜜丸桐子大日午临卧酒 
吞三十丸脏毒下血者亦治 



<目录>卷八\白浊

<篇名>冬瓜治淋

属性：游宦纪闻云程沙随苦血淋之疾百药无效偶阅本草因见白冬瓜治五淋于是日煮食之至七日 
而愈 
按日用本草云冬瓜性走而急久病及阴虚之人忌食之霜降后方可食不然令人成番胃病肥人食之 
令人瘦今人往往指以为补非也瓜子曝干为末治白浊白带单用多服酒下为良 



<目录>卷八\白浊

<篇名>精滑引气

属性：木渎吴姓者病精滑百药勿疗或授以一术但以胁腹缩尾闾闭光瞑目头若石压之状即引气自 
背后 
直入泥丸而后咽归丹田不计遍数行住坐卧皆为之仍教服保真丸行之半年颜色悦泽病不复作此 
术亦可疗头风(席上辅谈) 



<目录>卷八\白浊

<篇名>早枯零

属性：牛顺头草一名早枯零生西山黄堰岭诸处收之作HT 可治梦遣之症屡试神效(东原 余录) 



<目录>卷八\白浊

<篇名>脱阳遗精

属性：永乐戊子夏郁文质遘遗精之疾形体羸弱兼以痰喘交作日夕不能休息遍召他医治之转剧后 
迎盛 
启东视之曰此阳脱也急治则生缓之则死非大料重剂则不能瘳于是用附子天雄佐以参苓白术日 
加数服夜则减半自秋及冬所服附子约百余只余药不计厥疾乃瘥(盛氏家乘) 



<目录>卷八\诸血

<篇名>血症分寒热

属性：诸血之症医者便认为热而以苦寒攻之至死不悟殊不知苦泻土土脾胃也脾胃一身之本今火 
既为 
病而泻其土火固未尝除而土先巳病矣土病则胃虚胃虚则营气不能滋荣百脉元气不循天度气随 
阴化而无声肌寒至此则难治矣按褚氏遗书云诸血服寒凉者百无一生饮溲溺者十无一死杨仁斋 
直指方云吐血须煎干姜甘草作汤与服或四物理中汤亦可如此无不愈者若服此生地犀角藕节之 
类则难救矣如遇相火用事之时血多妄行切禁止涩宜清表攻里其血自止若先用止涩之剂去生便 
远凡男子妇人血症散者或色鲜红者属热或成块者或色瘀者属寒不可拘于血得热而淖溢之说古 
云水寒成冰血寒成块玄珠经十剂条内有云气温则血滑气寒则血凝虽然亦有中寒气虚阴阳不相 
守者血乃妄行经所谓阳虚阴必走者是也法当用辛温之药加官桂干姜中温则血自归经矣吐衄泻 
皆有此症当切脉以明之慎不可例用凉药夭折人命 



<目录>卷八\诸血

<篇名>援古证今

属性：林回甫病小便下血医人用八正散与服服后不胜其苦小腹前阴痛益甚一医俾服四君子汤遂 
稍瘥 
后服菟丝子山药丸气血渐充实其病始愈吾乡张太守纲病脏毒下血十余载久服凉剂无寸效后服 
小菟丝子丸药尽而痊亦一验也故录前说为症 



<目录>卷八\诸血

<篇名>平胃散治便血

属性：用辉患大便下血百药俱尝暂止而复作因循十五年不愈或教以服人参平胃散逐日进一服至 
月余而十五年之病瘳矣噫广求博访徒费前劳道在迩而求诸远其斯之谓欤(清波杂志) 



<目录>卷八\诸血

<篇名>轮回酒

属性：轮回酒人尿也有火病者时饮一瓯以酒涤口久服有效跌扑伤损胸次胀闷者尤宜用之妇人分 
娩后 
即以和酒煎服无产后诸病南京吏侍张公纶尝在锦衣狱六七年不通药饵胸膈不利眼痛头疼发热 
辄饮此物无不见效又沈王府长史王庭任国子学正时病大便下血势颇危殆一日昏愦中闻有人云 
服药误矣吃小水好庭信之饮小水一碗顿苏逐日饮之病势渐愈(菽园杂记) 



<目录>卷八\诸血

<篇名>盛暑鼻衄

属性：李嗣立痈疽方载赵季修赴龙泉知县单骑速行时值盛暑未几患鼻衄日出血升许嗣立教服藕 
汁地 
黄膏方赵云某往年因赴铨曹听选省前急走数回心绪不宁感热骤得鼻衄之症寻叩临安一名医服 
药遂痊谢以五万钱临别时医再三嘱云恐后时疾作万勿轻信医者服生地黄藕汁之药冰冷脾胃无 
复可生者半月易医无效李乃就此方隐其药味俾赵服之三日疾愈赵问曰药如是灵验得非与临安 
医者之药相同乎李笑曰即前所献之方也赵叹曰前医设为谲谋几误性命微君调治吾其鬼矣余谓 
古之至人惟以济人利物今之医人往往妒贤嫉能率用 
诡道以要浓贿毁訾名方自坏心术此皆含灵之巨贼名教之罪人也 



<目录>卷八\水肿

<篇名>水肿治验

属性：象山县村民有患水肿者咸以为鬼祟讯之卜者卜者授以此方良效用田螺大蒜车前草和研为 
膏作大饼覆于脐上水从便旋而出数日顿愈(仇远稗史) 



<目录>卷八\水肿

<篇名>泽医识鉴

属性：休宁汪某客游维阳嘉 
靖年间患腹胀百药无效反加胃呕食减 羸所亲以名医荐汪延视脉毁訾前医用药之误因举诸腹 
胀大皆属于热之说按脉而治数日腹愈胀食愈减名医惭恧辞去汪之子即揭手榜于市云能治此疾 
者 
愿以百金谢顷有一泽医诣汪寓自言能治躬煎药饵以进汪服之便觉爽快熟寐超时溲溺满器肿胀 
渐消食知其味矣众皆喜讯何药神验如此泽医曰吾不识脉理但以详问病源以意臆度之耳汪富商 
也酒色过度夏天多食冰浸瓜果取凉太过脾气受寒故以此症他医复用寒凉重伤胃气是失其本矣 
安能去病吾以丁香木香官桂健脾和胃肺气下行由是病除无他术也汪遂如约酬之而去泽医识鉴 
亦过人远矣 



<目录>卷八\水肿

<篇名>蜘蛛治蛊

属性：一人病气蛊四肢不浮惟腹胀大戴原礼所谓蜘蛛病是也俗医进以泄水之剂病转剧时值炎暑 
或以 
清暑益气汤治之当煎药时偶堕蜘蛛一枚腐熟其中童子惧责潜去蜘蛛寻以药进病患鼻闻药香一 
啜而尽须臾腹中作声反复不能安枕家人疑药之误用而然也既而溲溺斗许腹胀如削康健复平日 
矣按本草云蜘蛛气寒有毒主治小儿丁奚腹大烧熟啖之未闻其功能治气蛊也 



<目录>卷八\虫类

<篇名>湿热生虫

属性：阳夏戚宗阳家素业医任江阴训科有儒生之父患腹胀求其诊视乃曰脉洪而大湿热生虫之象 
况饮 
食如常非水肿蛊胀之症以石榴皮椿树各东行根加槟榔三味各五钱用长流水煎空心顿服之少顷 
腹作大痛泻下长虫一丈许遂愈(客座新闻) 



<目录>卷八\虫类

<篇名>獭爪治肺虫

属性：本事方云肺虫如蚕能杀人居肺叶之内蚀人肺系故成瘵疾由是咳嗽咯血声嘶药所不到治之 
为难 
道藏经中载诸虫头皆向下唯自初一至初五以前虫头向上故用药多取效者此也又姚宽西溪丛话 
云五脏虫皆上行唯有肺虫下行最难治用獭爪为末调药于初四初六日治之此日肺虫上行也二说 
小异姑两存之以备参考 



<目录>卷八\虫类

<篇名>蚰蜒入耳

属性：北方有虫名蚰蜒状类蜈蚣而细甚好入人耳往往食人脑髓髓尽人死一人书卧蚰蜒忽入其耳 
初无 
所苦久之觉脑痛疑其食脑甚苦之莫能为计也一日将午饭就案而睡适有鸡肉一盘在傍梦中忽喷 
嚏觉有物出鼻中视之乃蚰蜒在鸡肉上自此脑痛不复作(菽园杂记) 



<目录>卷八\虫类

<篇名>又

属性：蚰蜒入耳用猫儿屎灌在耳中立出取猫屎用生姜擦猫牙即得之(张子和十形三疗方) 



<目录>卷八\虫类

<篇名>又

属性：虫之类能入耳者不独蚰蜒凡虫皆然有人患脑痛为虫所食或教以桃叶枕一夕虫自鼻出形如 
鹰嘴人莫能识其名(陈正敏遁斋闲览) 



<目录>卷八\虫类

<篇名>蛲虫至微

属性：木火属春夏湿土属季夏水从土化故多虫又云蛲虫至微形如菜虫居肠胃中多则为痔极则为 
癞(儒门事亲) 



<目录>卷八\虫类

<篇名>诳治虫

属性：唐时京城医人吴元祯治一妇人从夫南中还曾误食一虫常疑之由是致疾频治不减请吴医治 
之吴 
揣知其所患乃请主人姨奶中谨密者一人预戒之曰今以药探吐但以盆盂盛之当吐之时但言有一 
小虾蟆走去然切不可令病患知之是诳 也其奶仆如约此疾顿除(北梦琐言) 



<目录>卷八\虫类

<篇名>鸡卵制蜈蚣

属性：金庄一农夫夏天昼卧于地熟寐之间蜈蚣入其口既寤觉喉仲介介如梗状咯不能出咽不能下 
痛痒 
不定甚为苦楚一医用鸡卵劈破入酒调匀顿服仍以大黄为末和香油饮之顷刻泻出蜈蚣尚活动不 
死盖蜈蚣被鸡卵拘挛其足不能舒动以利药下之故从大便而出鸡性好食蜈蚣亦取相制之意耳 
(菽园杂记) 



<目录>卷九\眼齿耳鼻

<篇名>卯酉相克

属性：凡人损目者命多是卯酉相克盖卯酉者日月之门户所为光明也卯为子所刑击酉乃自刑必有 
目疾验之多应(周密癸辛杂志) 



<目录>卷九\眼齿耳鼻

<篇名>烧酒疗目肿

属性：眼暴痛热肿饮凉剂而疼饮烧酒而愈者何也且人病浅质浓内经治法亦许用劫以热攻热气行 
热散正合此义若久病涉虚体弱之人法当正治如用劫法愈劫愈剧则不可也 



<目录>卷九\眼齿耳鼻

<篇名>叩齿三百下

属性：颜氏家训曰吾尝患齿摇动欲落饮食热冷皆苦疼痛一日偶阅抱朴子见篇中有牢齿之法早朝 
叩齿三百下甚佳行之数日即平复 



<目录>卷九\眼齿耳鼻

<篇名>耳痛伤肾

属性：昔王万里时患耳痛魏文靖公劝以服青盐鹿茸煎雄附为剂且言此药非谓君虚损服之曷不观 
易之 
坎为耳痛坎水藏在肾开窍于耳而水在志为恐恐则伤肾故为耳痛气阳运动常显血阴流行常幽血 
在形如水在天地间故坎为血卦是经中已着病症矣竟饵之而良愈(杨升庵丹铅续录) 



<目录>卷九\眼齿耳鼻

<篇名>鼻渊分寒热

属性：古方鼻渊即今之脑漏是也当分明寒热一症若涕臭者属热宜用辛凉之药散之若涕清不臭觉 
腥气 
者属虚寒用温和之药补之二者不可不详审也昔一士人患此症脉疾而数余知其有内热遂以黄鱼 
脑(即石首鱼头中二块是也)取二三十枚 过存性为末先以一二分吹入鼻中以五分酒下不数服 
全愈更不复发 



<目录>卷九\骨鲠

<篇名>巧术治鲠

属性：一富家子弟被鸡骨鲠所苦百方不能治家人惊惶忽有一叟至自云我有巧术但行手法取之不 
劳药 
饵也富翁许浓谢遂出千缗叟谓之曰速取新绵白糖二物将绵裹糖如梅大令其子咽下入喉间留绵 
一半千外时时以手牵掣俾喉中作痒忽然痰涎壅出其骨粘于绵上矣富翁大喜如约酬之而去 



<目录>卷九\骨鲠

<篇名>萼根杀人

属性：近见常熟瞿御史祥其弟可十七八岁读书能文偶为鱼骨鲠其喉一人授以白萼花根捣汁令服 
约进一盏许明日咽喉腐烂不食而死噫孔子不尝未达之药今瞿生付性命于庸夫之手悲矣 



<目录>卷九\痈疽疮疡痔漏

<篇名>痈疽治验

属性：吾乡周评事观患背痈疮口久不合召疡医徐廷礼疗治恒以托里十宣二散与服不效徐谓周曰 
更请 
盛用美来共事料理则可否则吾技穷矣既而盛至按脉用药率与徐类但多加人参五钱附子稍行功 
耳服后两足俱暖自下而上谓其子曰今日之药何神哉顿觉精神爽快服之旬日而疮口平复 
国初吾吴中老医多见其用附子往往治病如庖丁解牛恒中肯綮近之医者摈弃而不用吾不知 
是否何如耶 



<目录>卷九\痈疽疮疡痔漏

<篇名>苦处疗痔

属性：内经曰因而饱食筋脉横解肠 为痔皆为脾胃湿热之气下迫大肠遂致此疾有经年累月不痊 
者索 
矩新书云醉饱行房太劳则为痔漏尤难治疗其方固多而效者鲜吾乡陆大参文量在宣府时患痔疾 
甚为所苦久不能愈太监弓胜秘传此方用苦FS 菜或鲜或干煮汤沸熟烂为度和汤置新桶中坐熏之 
汤温即操苦FS 频洗汤冷即止日洗数次至明日果效他方不及也遽一作苣一名苦遮菜徽人以此当 
蔬性苦寒无毒其色赤如荞麦冬不凋月令所谓苦菜秀者是也北方甚南方亦有之 



<目录>卷九\痈疽疮疡痔漏

<篇名>痔漏下血

属性：春秋传曰土浓水深居之不疾言其高燥也予往年守郡江表地气卑湿得痔漏下血之疾垂二十 
年不 
愈未尝有经日不发景德中从驾幸洛阳前年从祀汾阴往还皆无恙今年退卧 阴滨嵩之麓井深数 
丈而绝甘美此疾遂已(杨文公谈苑) 



<目录>卷九\痈疽疮疡痔漏

<篇名>脏腑秘滞

属性：山谷与曹使君书云贤郎痈肿亦是天气亢 故有热者先得之若脏腑秘滞可用犀角丸服之得 
大便 
流利则痈自衰杀若头痛 热宜消风散盖脓结不溃耳如此治无不瘥犀角丸方用甘草炙一两生大 
黄一两朴硝一两先制甘草大黄为细末研朴硝相和炼蜜丸如梧桐子大初可二十丸渐加三十丸温 
熟水空心服(刀笔) 



<目录>卷九\痈疽疮疡痔漏

<篇名>楸叶膏

属性：一人患发背肠胃可窥百药不瘥一医者教用楸叶膏敷其外又用云母膏作小丸子服尽四两不 
累日 
云母透出肤外与楸叶膏相粘看疮口遂平功亦奇矣其方立秋日太阳未升之时采取楸叶熬为膏 
敷疮疡一切恶疮肿毒立愈谓之楸叶膏云(葛常之韵语阳秋) 



<目录>卷九\痈疽疮疡痔漏

<篇名>还元水

属性：还元水者腊月以空坛不拘大小细布缄其口引之以索浸大粪厕中日久粪水渗入其坛内取出 
埋土 
中二三年化为清水略无秽气凡痈疽毒疮初发时取一碗饮之其毒即散此法甚良俗名金汁者是也 
小儿初生饮半盏能解胎毒及出痘疹稀少是其功也(菽园杂记) 



<目录>卷九\痈疽疮疡痔漏

<篇名>治汗斑

属性：树汗调轻粉用生姜切平蘸药擦之汗斑自退(戴章甫雇缨杂录) 



<目录>卷九\痈疽疮疡痔漏

<篇名>治金疮

属性：昔有人肩髀中创血如涌出医用原蚕蛾炒为细末敷之血立止一云用真降香 存性为末贴之 
尤妙(俞文豹吹剑续录) 



<目录>卷九\痈疽疮疡痔漏

<篇名>又方

属性：余近得一金疮方大有神效功在三日长肌肉以黄牛胆 存性为细末敷之此实一奇方也 



<目录>卷九\痈疽疮疡痔漏

<篇名>砒毒伤人

属性：一富人暮年得一子钟爱之痘疮后头发小疮求药于疡医以药敷之其头痒不可忍爬搔其血以 
头触柱至夕而毙噫殊不知其药有砒见血则害人矣可不畏哉 



<目录>卷九\痈疽疮疡痔漏

<篇名>妇人种子妙诀

属性：褚氏遗书云男女之合二情交畅阴血先至阳精后冲血开裹精精入为骨而男形成矣阳精先入 
阴血 
后参精开裹血血入居本而女形成矣昔俞石涧席上腐谈记澄江郭伯英试行此法连得六女伯英怃 
然曰吾为褚氏所误矣按王明清挥尘录云凡妇人受胎皆以经绝一日三日五日夜半后生气之时夫 
妇交会者主生男经绝后二日四日六日交会者主生女六日之后皆不成孕此言庶几近理若褚氏所 
谓阴血阳精先后定男女者吾未之信也或问曰贵公子侍外家满前得子反少渔郎一夫一妇得子反多 
何也盖寡欲乃有子多欲则无子譬调一杯羹盐恰好有味若盐少则无味也士大夫欲得子法宜清心 
寡欲此种子之妙诀也 



<目录>卷九\痈疽疮疡痔漏

<篇名>成胎禁欲

属性：妇人有娠男子即不宜与接若不忌主半产或产难盖女与男接欲动情胜亦必有所输泄而子宫 
又固而致半产尝闻牛马之类受胎后牡者近身则蹄之谓之护胎所以无半产者人惟多欲而不知 
忌故往 
往有之按演山活幼口议云凡成胎之后父母若不禁欲甚为不可又有临产行淫其子头戴白被而出 
此病夭之端也不可不戒 



<目录>卷九\痈疽疮疡痔漏

<篇名>新产禁补

属性：南濠陈鳌妻新产四五日患腹痛恶寒发热医曰此原气大虚正合丹溪云产后当大补气血遂用 
人参 
大剂入口痛剧面黑发喘而死殊不知丹溪以产后当以大补气血为主治虽有杂症以末治之今陈氏 
之妻因瘀血未尽而恶寒发热不先去其恶血骤施大补是失丹溪主末二字之意矣主末者即标本之 
谓也 



<目录>卷九\痈疽疮疡痔漏

<篇名>荆芥疗蓐风

属性：余治一妇人新产后七日为将息失宜腠理不密偶因风寒所侵身热头痛两眼反视手足螈 名 
曰蓐 
风用荆芥穗一味新瓦上焙干为细末豆淋酒调下二钱其疾即愈古人珍秘此方隐FS 其名故曰举卿 
古拜散盖用韵之切语举卿为荆故拜为芥曾公谈录谓之再生丹亦神之也 



<目录>卷九\痈疽疮疡痔漏

<篇名>血闷

属性：仇远稗史载奉化陆严以医术行于时新昌徐氏妇病产后暴死但胸膈微热陆诊之曰此血闷也 
用红 
花数十斤以大锅煮之候汤沸以木桶盛汤将藉病者寝其上熏之汤气微复进之有顷妇人指动半日 
遂苏此法亦许胤宗治王太后病中风不能言之余意去 



<目录>卷九\痈疽疮疡痔漏

<篇名>胆衡

属性：钱仲阳以颅囟著名其治一产妇因事大恐而病病虽愈目张不得闭人皆不能晓以问于钱钱曰 
病名 
胆衡煮郁李仁酒饮之使醉则愈所以然者目系内连肝胆恐则气结胆衡不下郁李仁可去结随酒入 
胆结去胆下目则能闭矣如言而效昔人称钱仲阳医如李靖用兵度越纵舍卒与法会观此信然 



<目录>卷九\痈疽疮疡痔漏

<篇名>妇人性执

属性：妇人性偏执任气况多嗜欲易为七情所伤或经水二三月不行一身百病胸膈咽塞呕吐恶心全 
不 
喜食或吐酸水痰涎或一块如卵筑筑心下而疼或腹中有块或左或右动则作痛时发哄热四肢无力 
惟 
喜食果子杂物此是有孕当以脉参之宜安胎理气消痰为主不可专恃攻击通经等剂所谓孕妇做得 
百般病者此也 



<目录>卷九\痈疽疮疡痔漏

<篇名>吐血行经

属性：一妇寡居郁结成疾经事不行体热如炙忽吐血若泉涌或用止血药不效余以茆花根捣汁浓磨 
沉香服至五钱许日以酽醋贮瓶内火上炙热气熏两鼻孔血始得降下吐血不复作经事乃行 



<目录>卷九\小儿

<篇名>乳哺得法

属性：初生婴儿乳哺得法乳者奶也哺者食也乳后不得与食哺后不得与乳小儿脾胃怯弱乳食相并 
难以 
克化幼则成呕周岁以上而成乳癖结于腹中作疼故也大则成癖小则成积疳气自此始也(隐微方 
) 



<目录>卷九\小儿

<篇名>指甲破

属性：婴儿每日频就无风处看上 并两颊内有白 妇膜起者速以指甲刮破若更生再去之更看舌 
下恐生重舌皆由儿生胎中母吃炙爆肥腻饮酒服热药所致(产乳庆育集) 



<目录>卷九\小儿

<篇名>小儿脐风

属性：小儿初生不啼不乳盖因剪脐带之时为风所入自脐以上循咽喉攻至下 牙龈当中有小水泡 
如黄 
粟一粒疼不可忍故不啼不乳但以指甲破之出黄脓一点而愈后以此法教人活数儿矣(席上辅谈) 



<目录>卷九\小儿

<篇名>掬水杀火邪

属性：宣德间院使钱公瑛一日治宁阳侯孙始生九月患惊悸数啼哭而汗百方莫效瑛最后视疾乃命 
坐儿 
于地使掬水为戏惊啼顿止人问之曰时当季春儿丰衣重帷不离怀抱其热郁在内安能发泄耶使之 
近水则火邪杀得土气则脏气平矣故不药而愈 



<目录>卷九\小儿

<篇名>开元钱治惊

属性：周必大二老堂杂志云开元钱最治小儿急惊以水磨服少许神效余意小儿心受热而发惊肝生 
风而发搐盖木邪侮土用金制木之义耳似亦有理 



<目录>卷九\小儿

<篇名>误吞线锤

属性：近有稚子戏以线锤置口中误吞之有胡僧啖以饧糖半斤即于谷道中随秽而下僧云凡误吞五 
金者皆可啖也(近峰闻略) 



<目录>卷九\小儿

<篇名>韭可坠金

属性：邻人冯湘生儿数月偶遗金网巾圈于案上儿误吞之哀泣不已湘求救于医医适出湘伺于门坐 
立不 
定或询其子何疾惊徨如是湘以前事告或教以急买韭数茎熟而不断与蚕豆同咽之不过二次其圈 
从大便出矣此法方书所不载故表之(刘浣北壕纪言) 



<目录>卷九\小儿

<篇名>用药差少

属性：孙真人云小儿不涉霜雪乃不病伤寒大人往往有之然天行时疾之气小儿其亦得之故多患斑 
疹者 
是也治其时行节气即与大人同法惟用药剂差少药性差凉耳丹溪亦云大抵治小儿药与大人同但 
剂料少耳近时吴中名医某治大人用小剂某治小儿用大剂皆不得其中均有太过不及之病何也假 
如病大而汤剂小则邪气未尽而药力已乏矣犹一杯之水救一舆薪之火竟不能灭是谓不及病小而 
汤剂大则邪气已尽而药力有余反伤正气犹火炎昆岗玉石俱焚莫之能止是谓太过二者皆粗工所 
为后学不可以为法 



<目录>卷九\小儿

<篇名>痘疮虚实

属性：痘疮属虚寒者直可延至十数日后方死属毒瓦斯盛转紫色者不过七八日盖痘是胎毒自内出外 
一二 
三日方出齐毒瓦斯尚在内至六日则当尽发于表七八九日成脓而结痂矣若毒瓦斯盛不能尽出过六日毒 
反内入脏腑必须在六日以前毒瓦斯该出之时急 
服凉血解毒之药以祛出之六日以后医虽妙手亦无及矣故其死最速若虚弱毒瓦斯少者只是气血不 
足不能贯脓成就故绵延日久而后死此虚实轻重之分也又云痘疮多者是毒瓦斯多当先解毒然多则 
恐气血周贯不足故随后亦宜兼补药以助成脓血(薛立斋家居医录) 



<目录>卷九\小儿

<篇名>摩脊法

属性：小儿初见发热痘疮未出之时预先用芝麻油蘸手研熟按儿背摩数遍能令轻者不出重者虽出 
稀少 
此亦古人按摩之法盖所以散寒水逆流之毒背为太阳膀胱经也正与东垣论相合须令谨慎妇人按 
之恐手重则伤小儿肌肤也又一小儿惊风发搐两眼反视药至口即吐出余遂用竹茹灯芯锉碎磨成 
粗末入生姜自然汁少许和以芝麻油调匀按摩小儿自额上起直至背心两手足心数十遍仍以薄荷 
煎汤渐渐与之饮超时惊搐遂平热退而愈 



<目录>卷十\药性

<篇名>鸡矩子

属性：丹溪药按或问一书门人赵良仁编集余见其发热论中用鸡矩子治中酒人发热初不解鸡矩子 
为何 
物苏沈良方云鸡矩子俗谓之癞汉指头嚼之如牛乳亦欠明白后阅僧 宁物类相感志云枳枸一名 
枝枸子俗讹为鸡矩子又名木蜜味甘平无毒树形似白杨其子着枝端如小指长数寸屈曲相连啖之 
如饧美八九月熟以此木作屋柱令一室之酒味皆淡薄其功能解酒毒疗消渴之圣药古人单方治酒 
积甚良江南谓之白石树诗所谓南山有枸是也 



<目录>卷十\药性

<篇名>蓬

属性：蓬 覆盆子本草旧注曰覆盆蓬 一物异各今注曰蓬 覆盆之苗覆盆蓬 之子则全误矣衍 
义又 
谓软红可爱则又指蓬 为覆盆矣按云南张侍郎南园漫录云蓬 初则浅红熟则深紫味甘酸而淡其 
芒长蔓生条而长甚刺大而稀虽枯败而枝梗不败覆盆子初则黄熟则赤黄味甘酸而深其芒微树生 
枝而不甚高刺细而密枝叶四时如一张公博物之士据所见以症本草旧注之误其功多矣古人有云 
误注本草非细故也余特详之 



<目录>卷十\药性

<篇名>益母草

属性：益母草一名野天麻一名茺蔚子主治妇人胎前产后一切诸疾四五月开红紫花者宜入药白花 
者 
不用其状类夏枯草丹溪本草云夏枯无臭味益母有臭味明是两种俱生于春但夏枯草不生子交夏 
至 
则枯盖禀纯阳之气得阴则枯故曰夏枯草益母后枯而结黑子采药者宜明白收用庶不误人外台秘 
要虽云名书以益母草谓夏枯草其亦谬矣 



<目录>卷十\药性

<篇名>长松

属性：朱少章曲洧旧闻云齐州释普明寓五台山晚得风疾眉发俱脱手足腐烂哀号苦楚人不忍闻忽 
遇异 
人教服长松僧不能识复告之曰长松生古松下取其根饵之皮色如荠 长三五寸味微苦类人参清 
香可爱僧采服之不旬日毛发俱生颜貌如故惜乎今之有风疾者未之服也按本草陈藏器云长松味 
甘温无毒主风血冷气宿疾温中去风此草似松但叶上有脂产关内山谷中近韩 医通云长松产 
于太行西北诸山似独活而香三说未知孰是 



<目录>卷十\药性

<篇名>当归

属性：当归血中主药也通肝经头身稍分三治全用则活血若气血昏迷者服之即定能使气血各有所 
归也 
故名之曰当归其功用但从人参黄 则能补血从大黄牵牛则能破血从官桂附子茱萸则热从大黄 
芒硝则寒此非无定性也夺于群众之势而不得不然耳譬如生姜人皆指以为热殊不知姜备五色存 
皮则温去皮则热又如半夏之性能为君子能为小人者也近之医者或治男妇血病往往禁用当归书 
此以破其惑 



<目录>卷十\药性

<篇名>苦草

属性：吴中习俗相传产妇恶血不尽单服苦草一味以为圣药殊不知白芍药丹溪禁用以其酸寒恐伐 
生气 
故耳况苦草之至寒者乎有信服者他日必生心腹之疾或白带血崩漏下之症经年不痊戕贼元气竟 
不知遗害于后也初产之妇气血俱虚大宜温热之剂岂可轻用寒凉重伐其发生之气也经曰无伐化 
无违时必养必和待其来复此之谓也余尝考诸本草及诸方书皆不载不知吾吴中始于何人而传袭 
之误如此莫之能革产家切宜知此 



<目录>卷十\药性

<篇名>何首乌

属性：何首乌本名交藤因何首乌服而得名何首乌者顺州南河县人祖能嗣本名田儿生而阉弱年五 
十八 
无妻子一日醉卧野中见田中藤两本异生苗蔓相交久而解解合三四田儿心异之掘根持问乡人无 
能识者遂曝干捣末酒服七日而思人道百日而旧疾皆愈十年而生数男后改名能嗣又与子庭服皆 
寿百六十岁首乌服药亦年百三十岁唐元和七年僧文象遇茆山老人遂传其事李翱因着方录云 
(甘泉蕞残录) 



<目录>卷十\药性

<篇名>附子

属性：杨天惠附子记云附子之品有七种本同而未异其种之化者为乌头附乌头而旁生者为附子又 
左右 
附而偶生者为鬲子又附而长者为天雄又附而大者为天佳又附而上出者为侧子又附而散生者为 
漏蓝皆脉络连贯如子附母而附子以贵故独专称附子之形以蹲坐正节角少为上有节多鼠乳者次 
之若漏蓝侧子园人弃之不取又云春采为乌头冬采为附子此言大谬又云八角者良其角多者为侧 
子矣不亦谬乎(赵与时宾退录) 



<目录>卷十\药性

<篇名>金钗石斛

属性：姚宽西溪丛话云石斛出始兴六安山傍石上或生栎树上者谓之木斛虚长不堪入药用精好如 
金色者佳凡用洗去土酒浸焙干石斛有补脾清肺之功遗精白浊虚烦之要药也 



<目录>卷十\药性

<篇名>黄柏知母

属性：黄柏知母世人谓其补肾非也特以肾家火旺两尺脉盛者用其泻火则肾亦坚固而无 
梦遗之患岂诚有补肾之功哉故肾家无穴而两尺微弱或右尺独旺者皆不宜用黄柏知母能降十二 
经之火内经所谓强肾之阴热之犹可者正以其泻肾之火则肾令方行而热亦不作矣但凡肾家有热 
两尺脉旺而成诸疾或眼疼或喉痹之类皆宜用之脾胃论云黄柏知母不可久服恐阴气为害故也东 
垣岂欺我哉 



<目录>卷十\药性

<篇名>香附子

属性：香附子主气分之病香能窜苦能降推陈致新故诸书皆云益气而俗有耗气之讹女科之圣药皆 
非也 
治本病略炒兼血以酒煮痰以姜汁虚以童便浸实以盐水煮积以醋浸水煮然其性勇毅发畅可解妇 
人郁结多怒之偏气行则无疾矣衍义补遗曰引至气分而生血此阳生阴长之义也此说恐碍盖香附 
主气味主血果何以生血乎此又不可不辩 



<目录>卷十\药性

<篇名>青姜

属性：青姜顺气化痰化癖复于气血功侔造化虽十两半夏南星只不得青姜一两余考本草俱不载后 
阅江少虞皇朝类苑云岭南青姜根下如合捧其附旁而生者状如姜往往如大 
芋南人取其中者干之名为青姜北人则呼为蓬莪术韵书亦无术字名之为术土人病泻痢者用青姜 
磨酒服之多 
愈盖取其有和气之功耳王硕易简方云蓬莪术功能破 消癖其性猛烈不宜常服然今之所用者乃 
红蒲根耳性虽相近而功力实不同真者如广蓬术之状青黄黑色者为佳如无真青姜以老姜黄代之 
可也 



<目录>卷十\药性

<篇名>锁阳

属性：鞑靼野地有野马与蛟龙合所遗精于地遇春则勃然如笋出地中大者如猫儿头笋上丰下俭其 
形不 
典亦有鳞甲筋脉故其名曰锁阳即所谓肉苁蓉之类或谓鞑妇之淫者亦从而好合之其物得阴气则 
怒而长土人收之以剥去皮毛洗涤令净日干之为其药力百倍于肉苁蓉其价百倍于常品也(周密 
癸辛续集) 



<目录>卷十\药性

<篇名>肉苁蓉

属性：琐阳代肉苁蓉用味甘气平煮粥可食补阴气大便虚而燥者可用盖肉苁蓉难得真者多是金莲 
根 
以盐淹而为之北方有草苁蓉名曰列当稍性味咸实难倚仗此说得之于罗大无先生(丹溪本草) 



<目录>卷十\药性

<篇名>马槟榔

属性：马槟榔出自云南元江军民府形如松子一名马金囊又名马金南味如白豆蔻嚼之多饮冷水则 
无伤 
盖热物也按丹溪本草云治妊妇产难将坐蓐时以此药去壳新汲水下二枚须臾儿生下两手各握一 
粒而出余尝考云南志云马槟榔下宿水得解诸毒细嚼可以涂恶疮但油者不堪用肥白者为佳 



<目录>卷十\药性

<篇名>马莲花

属性：北方田野人患胸腹胀者取马莲花子击碎凉水下即泄数行而愈此法可备途中仓卒无药者之 
一助云(水东日记) 



<目录>卷十\药性

<篇名>麋茸鹿茸

属性：麋茸补阳鹿茸补阴按月令仲夏日鹿角解仲冬日麋角解鹿以夏至陨角而应阴麋以冬至陨角 
而应阳故知二者阴阳之性不同也 



<目录>卷十\药性

<篇名>菟丝子

属性：山谷与王子均书云承示尊体多不快亦是血气未定时失调护耳某二十四五时正如此因服 
菟丝子遂健啖耐劳此方久服不令人上壅服三两月其啖物如汤沃雪半岁则太肥壮矣若觉气壅则 
少少服麻仁丸某尝传此法与京西李大夫服不辄啜物作劳如少年人也服菟丝子法菟丝子不拘多 
少用水淘净研为细末焙干用好酒一升浸三日许日中晒干时时翻令沥尽酒薄摊曝干贮瓷器中每 
日空心抄一匙温酒吞下则饮食大进(山谷刀笔) 



<目录>卷十\药性

<篇名>香蛇

属性：白花蛇出蕲州者佳黄州者次之其尾有佛指甲者为真虽死而两目光彩用之治风疾甚验(张 
文潜明道杂志) 



<目录>卷十\药性

<篇名>香蛇

属性：白花蛇出蕲州者佳黄州者次之其尾有佛指甲者为真虽死而两目光彩用之治风疾甚验(张 
文潜明道杂志) 



<目录>卷十\药性

<篇名>泽兰叶

属性：泽兰产于吴中开白花叶似火麻其根名为地笋能解斑蝥毒妇人胎前产后一切诸病之圣药( 
苏州志) 



<目录>卷十\药性

<篇名>胡麻

属性：胡麻主肠中虚羸补五内益气力长肌肉填髓脑坚筋骨去虚热久服明目轻身不老延年一名巨 
胜四 
棱为胡麻八棱为巨胜陶弘景云八谷之中唯此为良又云味甘在米豆部此正是乌麻也今时所用巨 
胜茎荚虽小类麻而叶子大极味苦其性甚冷夫味苦不可入米谷性冷不可为补益其叶又与麻不同 
阴晦日则低日烈则起此当别是一物非巨胜胡麻也俗医但用不辩其非正当用乌油麻味甘而叶有 
四棱者为胡麻八棱者曰巨胜正合本经不当用苦而冷者也 



<目录>卷十\药性

<篇名>仙茅

属性：洪州西山有谌母观母乃许旌阳 
授道之师也观有母所种仙茅与今山野中所产不相远但采以作汤则香味差别耳若少年者饮之至 
于口鼻皆出血其性极热也此说出吴曾能改斋漫录 



<目录>卷十\药性

<篇名>五加皮

属性：五加皮性微寒无毒其树身干皆有刺叶如楸俗呼为刺楸在在有之春采芽可食味辛而微苦食 
之极能 
益寿古人以此酿酒本草云主治风痹四肢挛急补中益精坚筋骨强志意能消皮肤间瘀血又云宁得 
一把五加不用金玉满车此药有益于人故珍重如此 



<目录>卷十\药性

<篇名>海蛰

属性：北户录云水母一名蚱又名石镜南人治而食之性热偏疗河鱼之疾物类相感志云蜡一名樗蒲 
鱼大 
者如床小者如斗无肠胃无眼目以虾为目虾动蜡行故曰水母按本草云味咸无毒主生气及疗妇人 
劳损血积带下小儿风疾丹毒然则味咸性寒矣北户录乃云性热误也吴人名为海蛰云 



<目录>卷十\药性

<篇名>石龙芮

属性：石龙芮俗名猫迹草叶毛而尖取叶揉臂上成泡谓之天灸治久疟不愈 



<目录>卷十\药性

<篇名>稀草

属性：稀 草俗呼火 草春生苗叶似芥而狭长茎高二三尺秋初有花如菊秋末结实颇似鹤虱夏采 
叶晒干用单服甚益元气治风疾甚良 



<目录>卷十\药性

<篇名>苦蒿草

属性：山东有一人家共爨五百余口二百余年不染瘟疫瘴气其家每岁以三伏日清晨采取苦蒿头一 
束阴 
干冬至日捣罗为细末至除夜用蜜调和从少至老每人服一匕终身不染一切毒病此亦古人屠苏之 
法余闻此说于杭州士人俞冕云 



<目录>卷十\药性

<篇名>番药

属性：西域回纥部 思干城产药十余种皆中国所无疗疾甚效曰阿只儿状如苦参治马鼠疮妇人损 
胎 
及打扑内伤用豆许咽之自消曰阿息儿状如地骨皮治妇人产后胞衣不下又治金疮脓不出嚼碎敷 
疮 
上即出曰奴哥撒儿形似桔梗治金疮及肠与筋断者嚼碎敷之自续回纥有虫如蛛毒中人则烦渴饮 
水立死惟过醉葡萄酒一吐则解(马氏日钞) 



<目录>卷十\药性

<篇名>押不芦

属性：回回国之西产一物极毒全似人形如人参之状其名谓之押不芦生于地中深数尺取之者若伤 
其皮 
则毒瓦斯着人必死取之之法先开大坑令四傍可容人然后轻手以皮条络之系皮条于大犬之足既而 
用杖打犬 
犬奔逸则此物拔起犬感其气即毙然后别埋他土中经岁取出曝干别用药以制之若以少许磨酒饮 
之人即遍身麻痹而死虽加之刀斧亦不知也三日后别以少药投之即活昔 
华佗治病若针药所不能疗者乃先以酒服麻沸散既醉无所觉因割破腹背湔肠涤胃恐即此药也 
(志雅堂杂抄) 



<目录>卷十\药性

<篇名>胡蔓草

属性：胡蔓草一名断肠草其叶如茶其花黄而小有大毒广西愚民有争斗者服之百窍流血人无复生 
急取 
鸡抱卵(即哺退鸡子)劈破以清油调和灌入其口须臾吐尽恶物而苏少缓不可敕矣宦游者不可不 
知 



<目录>卷十\药性

<篇名>玉蝴蝶

属性：云南临安之南产灵草于河底(地名)状似蝴蝶土人名之为玉蝴蝶凡仕宦闽广者以此草缀于 
衣领 
中可以预知蛊毒领中飒飒作声其家具膳断不可食矣无毒则寂然无声以是为验此草虽土人亦罕 
得之刘绍卿宦游此地得藏于家 



<目录>卷十\药性

<篇名>天灵盖

属性：人顶骨谓之天灵盖神农本经不载惟后世医家好奇者为之殊非仁人之心也近一男子患杨梅 
疮 
结毒遍体岁久不痊传海上人方用天灵盖密令家人往寺院停柩中取之既而携归病者仓忙发狂自 
言 
曰我商人某也丧于吴未能殡葬汝何损坏骸骨我当置汝不祥也明日有报应其家恐惧不已复送顶 
骨原归旧所仍祭牲醴而获安噫世称孙真人有大功于世以其千金翼中用虻虫水蛭之类君子谓其 
损害物命尚且不忍况天灵盖乎仁者宜不用也 



<目录>卷十\药性

<篇名>萆

属性：外台秘要云建武中军伍往南阳击虏所得恶疮呼为虏疮剧者数日而死或有得瘥其疮瘢紫黯 
色弥 
年方灭此恶毒之气所致也弘治末年民间患恶疮自广东人始吴人不识呼为广疮又以其形似谓之 
杨梅疮若病患血虚者服轻粉重剂致生结毒鼻烂足穿遂成痼疾终身不愈近医家以萆 鲜肥者四 
五两为君佐以风药随上下加减服者多效按本草元命苞云萆 味甘平无毒主腰背骨节疼痛治 
风 
湿痔不仁疗瘫痪软风治恶疮久不愈生真定山谷今荆蜀有之凡有二种无刺虚软为胜有刺白实 
次之一名仙遗粮一名土茯苓俗谓之冷饭团是也 



<目录>卷十\药性

<篇名>王瓜

属性：王瓜生苦菜秀非今作菜之瓜其实小而有毛者北人呼为赤包儿能治膈噎病者是也一云马剥 
儿一名马雹儿(式斋文集) 



<目录>卷十\药性

<篇名>鱼腥草

属性：鱼腥草本草图经不之载古人用以疗痔疾殊验其状三角一边青一边红山中多有之然其叶若 
荇菜 
多生于佛殿阴处以指捻之其臭与鱼腥相似故名患者取一握煎汤熏洗仍以生草 其痔不日而愈 
(琐碎录) 



<目录>

<篇名>书续医说后

属性：今之郡国绝寡赫然高医者何哉夫亦由守习先术者安无变裁纵任胸臆者肆为施疗苛疾庶且 
刻之功授剂需铢锱之财邦靡禁条十全道废况夫医者圣智之长神明之事也古以康物 
今以丰家古以名世今以糊口无怪乎仓扁之寥寥也俞弁少穷素难博研群典测古酌今表奇征谬笔 
为医说续集非知医之深者不能与此噫若子容者可以光于青囊之学矣 
嘉靖庚寅五月五岳山人黄省曾撰 
吾吴中故多医自项老成沦谢此道盖KT 妄一男子挟数十品药辄自诡知医实未尝读素难一字 
徒漫 
谰射利以人生死为戏耳悲夫俞君此编授据该博而立论能发前人之秘在今日曰绝无而仅有非耶 
君好读书自稗官小说无所不窥手自笔录至数百千卷君子谓其深于医也盖稽古之力多矣丁酉秋 
日小疾新愈漫读一过为书其后石帆山人陆粲谨志 
\x万治元年戊戌仲冬谷旦\x 

