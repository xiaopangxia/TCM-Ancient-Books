
<篇名>医说
书名：医说
作者：张杲  
朝代：南宋  
年份：公元1127-1279年  



<目录>

<篇名>序

属性：医之伐病犹将之伐敌也夫□□战攻之地以取胜用兵者固皆有是心及一旦为背水阵则观者 
愕然 
矣非有淮阴为之辩柝则孰知其出于兵法是兵之不可以无其说也兵不可以无说医其可以无说乎 
里中张杲季明自其伯祖子充以医显京洛间受之于范忠宣其祖子充盖学于其伯祖而有得者也于 
是其父寿仁之季明又继之源流深远真所谓三世之医也季明善观书五 间凡书之有及于医者必 
记之名曰医说始见则曰已得几事矣 见则曰近又得几事矣其意欲满千事则以传诸人予念医家 
之书本之以素问灵枢广之以难经脉诀而药之君臣佐使咸萃于本草世因不外是而为医也今有出 
一奇以起人之沉 则必相与惊异以为昔人所未到自明者观之其不有似于背水阵乎故予知是书 
之为有益也 已自岁冬季明携以过我且曰书虽未成请 
姑先梓之以勉杲之意所勿及会予有鄢郢之役殊倥偬然念季明请甚笃又颛颛于其业搜选宜 
必精 
故不暇之尽撰而徒叹其当盛年着书遽肯出与人共之其存心有足大者岂非逮事其祖多异闻故不 
以得之纸上者为己私分也欤此予所以益重季明也遂书以冠医说之首己酉岁十月六日朝奉大夫 
权发遣郢州罗顼序 



<目录>卷一\三皇历代名医

<篇名>太昊宓牺氏

属性：宓牺氏以木德王风姓也一曰庖牺氏亦曰太昊蛇首人身生有圣德母号华胥都于陈作瑟有三 
十六 
弦其理天下也仰则观象于天俯则观法于地鸟兽之文与地之宜近取诸身远取诸物于是造书契以 
代结绳之政画八卦以通神明之德以类万物之情所以六气六腑五脏五行阴阳水火升降得以有象 
百病之理得以类推炎黄因斯乃尝味百药而制九针以拯夭枉矣(出帝王世纪) 



<目录>卷一\三皇历代名医

<篇名>炎帝神农氏

属性：炎帝神农氏长于姜水因而姓姜人身牛首生有圣德始教天下耕种五谷而食之以省杀生之弊 
尝味 
草木宣药疗疾以救夭伤之命百姓日用而不知着本草四卷至梁陶弘景以名医别录加之为七卷逮 
于我唐统极英国公李 许孝 苏敬宗等奉诏更复采摭去陶氏之乖违辨俗用之纰紊新修为二十 
卷于今行焉(出帝王世纪及本草论序) 



<目录>卷一\三皇历代名医

<篇名>黄帝

属性：黄帝有熊氏少典之子姬姓也长于姬水龙颜有圣德生而能言役使百灵可谓天授自然之体也 
犹不 
能坐而得道故以地黄元年正月甲子将游名山以求神仙时方明力牧从焉东到青丘见紫府先生受 
三皇天文以效万神至具茨而见大隗君而受神芝图至盖上见中皇真人受九茄散方至罗霍见黄盖 
童子受金银方十九首适崆峒而问广成子受以自然经造峨嵋山并会地黄君受以真一经入金谷问 
导养而质玄素二女着体诊则问对雷公岐伯伯高少俞之论备论经脉傍通问难以为经教制九针着 
内外术经十八卷陟王屋山玉阙之下清斋三日乃登于玉阙之上入琼琳台于金杌之上得玄女九鼎 
神丹飞香炉火之道乃于茅山采禹余粮烹之得铜遂还荆山之干鼎湖之上参炉定药虎豹万群为之 
视火九鼎神丹成有黄龙下迎黄帝上升群臣后宫从上者七十余人其小臣不得上乃悉持龙髯拔堕 
帝弓万姓仰望帝既上升乃抱其弓与髯而号故后世因名其处为鼎湖其弓名乌号(出帝世纪太清 
皇帝九鼎丹经) 



<目录>卷一\三皇历代名医

<篇名>巫彭

属性：巫彭初作医周官曰五谷五药养其病五气五声五色视其生观之以九窍之变参之以五脏之动 
遂有五毒攻之以五药疗之以五气养之以五味节之以祛百病(出史记及周书) 



<目录>卷一\三皇历代名医

<篇名>巫咸

属性：巫咸尧臣也以鸿术为帝尧医又出世本曰巫咸初作筮(出郭璞巫咸山序及世本) 



<目录>卷一\三皇历代名医

<篇名>岐伯

属性：岐伯黄帝臣也帝使岐伯尝味草木典主医疾经方本草素问之书咸出焉(出帝王世纪) 



<目录>卷一\三皇历代名医

<篇名>俞跗

属性：俞跗者黄帝臣也善医术所治病不以汤液醪醴 石跷引汤熨拨见病之应因五脏之输乃割皮 
解肌决脉结筋搦髓揲荒爪幕湔浣肠胃漱涤五脏炼精荡形以去百病焉(史记) 



<目录>卷一\三皇历代名医

<篇名>桐君

属性：桐君者皇帝时臣也撰药对四卷及采药录说其花叶形色论其君臣佐使相须至今传焉(出本 
草经序论) 



<目录>卷一\三皇历代名医

<篇名>雷公

属性：雷公者黄帝时臣也善医术黄帝燕坐召雷公而问之汝受术诵书者若能览观杂学别异比类通 
合道 
理务明之可以十全若不能知为世所怨又曰子知医之道乎诵而颇能解解而未能别别而未能明明 
而未能彰足以治群僚不足以治侯王雷公避席再拜曰臣年幼小蒙愚以惑不闻臣受业传之以教请 
诵脉经上下编众多矣至于别异比类由未能以十全又安足以明之云(素问) 



<目录>卷一\三皇历代名医

<篇名>伯高少俞

属性：伯高少俞并黄帝时臣未详其姓辅佐黄帝详论脉经对扬问难经究尽义理以为经论故人到于 
今赖之(素问) 



<目录>卷一\三皇历代名医

<篇名>马师皇

属性：马师皇者黄帝时兽医也善知马形气生死之延医之辄愈后有龙下向之垂耳张口师皇曰此龙 
有病 
我能已之也乃针其唇及口中以甘草汤饮之而愈又数数有龙出其陂造而治之一旦龙负之而去不 
知所之也(列仙传) 



<目录>卷一\三皇历代名医

<篇名>秦长桑君

属性：长桑君者六国时人不知何许人也时人莫有识者扁鹊少时为人舍长舍客长桑君过扁鹊心自 
奇异之常谨以礼遇长桑君亦知扁鹊非常人也乃悉取其禁方书尽与扁鹊 



<目录>卷一\三皇历代名医

<篇名>医缓

属性：医缓春秋时秦人也未详其姓晋悼公病求医于秦伯伯使医缓治之未至公梦二竖子相谓曰彼 
良医也 
惧伤我焉将逃之其一曰我居肓之上汝居膏之下若我何缓至谓公曰疾不可为也在肓之上膏之下 
攻之不可达之不及(达为针也)药不至焉不可为也公曰良医也浓礼而归之 



<目录>卷一\三皇历代名医

<篇名>医和

属性：医和者春秋时秦国人未详其姓晋佞有病求医于秦伯伯使医和视之曰疾不可为也是谓近女 
室疾 
蛊非鬼非食惑以丧志(丧志为惑女色)良臣将死天命不 赵孟曰良医也原其礼而归之(并春秋 
左氏传) 



<目录>卷一\三皇历代名医

<篇名>文挚

属性：文挚者春秋时宋国良医也洞明医道亦兼异术龙叔子谓之曰子之术微矣吾有疾子能已之乎 
文挚 
则命龙叔背明而立文挚从后向明而熟视之曰嘻吾见子之心矣方寸之地虚矣几圣人也子心六孔 
流通一孔不达今圣智为疾惑由此乎治之遂愈 



<目录>卷一\三皇历代名医

<篇名>医

属性：医 者秦之良医也莫知其姓张子背肿命 治之张子谓之曰非吾背也任子制焉治之遂愈夫 
身之与国而犹此也必有所委然后治之(出尹子) 



<目录>卷一\三皇历代名医

<篇名>凤纲

属性：凤纲者汉阳人也常采百草花水渍之瓮盛封泥自正月始迄九月末又取瓮埋之百日煎元之卒 
死者以此药纳口中水下之皆生服纲药者非但疾瘥数百岁不死没入地肺山仙去也(出神仙传) 



<目录>卷一\三皇历代名医

<篇名>矫氏俞氏卢氏

属性：矫氏俞氏卢氏并周之良医也(出列子及初学记) 



<目录>卷一\三皇历代名医

<篇名>扁鹊

属性：扁鹊者渤海郑人也(徐广曰郑当为郑郑县名今属河间)姓秦名越人至今天下言脉者由扁鹊 
也(出史记) 



<目录>卷一\三皇历代名医

<篇名>子豹

属性：子豹者秦越人弟子号太子死扁鹊乃使弟子子阳厉针砥石以取三阳五会有间太子苏扁鹊乃 
使子豹为五分之熨以八减之剂和煮之以熨两胁下太子遂能起坐焉(出史记) 



<目录>卷一\三皇历代名医

<篇名>李醯

属性：李醯为秦太医令自知伎不如扁鹊遂密使人刺杀之(出史记) 



<目录>卷一\三皇历代名医

<篇名>崔文子

属性：崔文子者秦时太山人也志好黄老事居潜山下后作黄散赤丸药卖之都市自言年三百余岁后 
有疫 
气人死者万万许长史请文子救之文子拥朱幡系黄散以巡人间饮散服丸即愈所活者以万计其后 
去之蜀卖药故世人云崔文子赤丸黄散近于神也(出列仙传) 



<目录>卷一\三皇历代名医

<篇名>安期先生

属性：安期先生者琅琊乡人也卖药海边时人谓之千岁公李少君太山采药病困殆死遇安期安期与 
之神 
楼散服一钱匕遂愈秦始皇闻之召见与语三日三夜赐金璧数千万出于阜乡亭皆置之而去(出列 
仙传) 



<目录>卷一\三皇历代名医

<篇名>楼护

属性：汉楼护字君卿齐人也父为医护少诵经方本草秘方十万言长老咸敬重之共谓之曰以吾子之 
材何不官学乎由是辞其父学经为京兆令甚有名节(出汉书) 



<目录>卷一\三皇历代名医

<篇名>公孙光

属性：公孙光齐淄川唐里人也好医术为当时所重初淳于意就光家求学光悉以教之所授妙方子无 
以教 
人意曰得禁方实幸甚死不敢妄传光曰尔后必为国公吾方尽矣临淄阳庆其方甚奇异吾不如之可 
谨事之必得其方意遂辞光而事庆焉(出史记) 



<目录>卷一\三皇历代名医

<篇名>阳庆

属性：阳庆山东齐人也传黄帝扁鹊之脉书诊病知人死生 



<目录>卷一\三皇历代名医

<篇名>太仓公

属性：太仓公者齐太仓长临淄人也姓淳于氏名意少而喜医方术高后八年得见师临淄元里公来阳 
庆庆有古先道遗传黄帝扁鹊之书五色诊病知人生死决嫌疑定可治及药论书甚精悉受其禁方 



<目录>卷一\三皇历代名医

<篇名>秦信

属性：秦信者不知何许人也少明敏有度量好经方本草及黄帝扁鹊之脉书为当代良医 



<目录>卷一\三皇历代名医

<篇名>王遂

属性：王遂不知何郡人少习经方工于理疗以艺业精博为齐王侍医 



<目录>卷一\三皇历代名医

<篇名>宋邑

属性：宋邑者临淄人也率性爱人志尚医术就齐太仓公长淳于意学五诊脉论之术为当世良医(并 
史记) 



<目录>卷一\三皇历代名医

<篇名>冯信

属性：冯信齐临淄人也为齐太仓长性好医方精于诊处而临淄王犹以其识见未深更令就淳于意学 
方意教以按法逆顺论药法定五味及和剂汤法信受之擅名于汉(出史记) 



<目录>卷一\三皇历代名医

<篇名>高期

属性：高期不知何许人也入仕为济北王太医王以期术艺未精遣就仓公淳于意学经脉高下及奇络 
结俞穴所在及气当上下出入邪正逆顺以宜定 石刺灸之法岁余亦颇通之乃以此知名 



<目录>卷一\三皇历代名医

<篇名>王禹

属性：王禹不知何郡人以艺术为济北王太医以识见未精就仓公意学数岁悉通之以此知名汉代 



<目录>卷一\三皇历代名医

<篇名>唐安

属性：唐安齐临淄人也言儿谦恭风仪温雅性好医术就仓公学意教以五诊上下经脉奇恒四时应阴 
阳之法乃为齐医 



<目录>卷一\三皇历代名医

<篇名>杜信

属性：杜信不知何郡人也性度温恭谦柔好学知是身是病乃悉心学医自欲扶危持颠兼以安人济众 
遂诣仓公求学情理甚恳意怜之教以上下经脉五诊之法二岁余亦以知名汉代(并史记) 



<目录>卷一\三皇历代名医

<篇名>玄俗

属性：玄俗者莫知其姓字也自言河间人怕食巴豆云母卖药于都市为人治病河间王买药服之下蛇 
十余 
头王问其病源俗云王病乃六世余殃非王所知也缘王常放乳鹿仁感天心故遭俗尔王欲以女妻之 
俗夜亡去不知所之后有人见于常山之下焉(列仙传) 



<目录>卷一\三皇历代名医

<篇名>张机

属性：后汉张机字仲景南阳人也受术于同郡张伯祖善于治疗尤精经方举以孝廉官至长沙太守后 
在 
京师为名医于当时为上手时人以为扁鹊仓公无以加之也(出何 别传及甲乙经仲景方论序) 



<目录>卷一\三皇历代名医

<篇名>郭玉

属性：郭玉太医丞广汉人也和帝试玉之诊使嬖臣美手者与宫人杂处帷中令玉诊之玉曰左阳右阴 
非一女之脉也帝甚奇之(后汉书) 



<目录>卷一\三皇历代名医

<篇名>程高

属性：程高广汉人也性好经方问道无倦有一艺长于己者必千里伏膺闻涪翁善医术及针经诊脉法 
寻求积年竟乃得之擅名当代为太医丞(后汉书) 



<目录>卷一\三皇历代名医

<篇名>涪翁

属性：涪翁者不知姓名钓于涪水因号涪翁精于医术所治病不限贵贱皆磨踵救之而不求其报甚为 
当代所重(后汉书) 



<目录>卷一\三皇历代名医

<篇名>沈建

属性：沈建丹阳人也父为长吏而建独学好道不肯仕宦学导引服食之术延年却老之法又能治病病 
无轻重建治辄愈建断谷不食轻举飞行或去或来如此三百余年乃绝迹不知所之(出神仙传) 



<目录>卷一\三皇历代名医

<篇名>张伯祖

属性：张伯祖南阳人也志性沉简笃好方术诊处精审疗皆十全为当时所重同郡张仲景异而师之因 
有大誉(出张仲景方序论) 



<目录>卷一\三皇历代名医

<篇名>杜度

属性：杜度不知何许人也仲景弟子识见宏敏器宇冲深淡于骄矜尚于救济事仲景多获禁方遂为名 
医(出仲景方) 



<目录>卷一\三皇历代名医

<篇名>卫沉

属性：卫沉不知何郡人也仲景弟子知书疏有小才撰四逆三部厥经及妇人胎脏经小儿颅囟经方三 
卷皆其所制知名当代(出仲景方) 



<目录>卷一\三皇历代名医

<篇名>华佗

属性：华佗字符化沛国谯人也洞晓医方兼善养性之术年百余岁而儿有壮容时人谓之仙(魏志列 
传) 



<目录>卷一\三皇历代名医

<篇名>李当之

属性：李当之者不知何许人也华佗弟子少通医经尤精药术(出梁七录) 



<目录>卷一\三皇历代名医

<篇名>吴普

属性：吴普广陵人也为华佗弟子以艺术知名性恬淡善医方年九十余而耳目聪明牙齿完坚知名当 
代(梁十录) 



<目录>卷一\三皇历代名医

<篇名>樊阿

属性：樊阿彭城人受术于华佗遂为名医(出张湛养生论华佗别论) 



<目录>卷一\三皇历代名医

<篇名>封君达

属性：青牛道士封君达陇西人也服黄连五十余年又入鸟鼠山服汞百余岁后还乡里视之如年三十 
者常 
骑青牛闻有疾病殆死者无论识与不识以药治之应手而愈后入玄丘山仙去(神仙传及博物志) 



<目录>卷一\三皇历代名医

<篇名>韩康

属性：韩康字伯休京兆灞陵人常采药于名山卖于长安市口不二价三十余年时有女子从康买药康 
守价 
不移女子曰公是韩伯休那此不二价康叹曰我本避名女子皆知有我何用药为遁入灞陵山中莫知 
所之(出高士传) 



<目录>卷一\三皇历代名医

<篇名>董奉

属性：董奉字君异候官人也为人治病病愈令种杏五株轻者一株数年之间杏有十万杏熟以谷一器 
易一 
器杏以所得谷赈救贫乏奉在人间近二百年颜儿若三十许人一旦举手指天竦身入云(出葛洪神 
仙传) 



<目录>卷一\三皇历代名医

<篇名>负局先生

属性：负局先生吴人也莫知其姓名负石磨镜人有疾苦即出紫元赤元与服无不瘥后大疫家至户到 
与药 
活数万余人不取钱去时语人曰吾欲还蓬莱山为汝曹下神水崖头一旦有水色白从石间流下服多 
愈疾(出列仙传) 



<目录>卷一\三皇历代名医

<篇名>李撰

属性：李撰字钦仲梓潼涪人也通五经诸子无不该览博好医方为庶子迁仆射中散大夫后在官卒( 
蜀志) 



<目录>卷一\三皇历代名医

<篇名>李子豫

属性：李子豫晋时不知何郡人也少善医方当代称其通灵许永为豫州刺史其弟患心腹坚痛十余年 
殆死 
忽自夜闻屏风后有鬼谓腹中鬼曰何不促杀之不然明日李子豫当从此过以赤丸打杀汝汝其死矣 
腹中鬼对曰吾不畏之于是许永使人候子豫子豫果来未入门病者自闻腹中呻吟声及子豫入视曰 
鬼病也遂于其箱出八毒赤丸与服须臾腹中雷鸣彭转大利数行遂瘥今八毒丸方是也(出续搜神 
记) 



<目录>卷一\三皇历代名医

<篇名>张苗

属性：张苗不知何郡人雅好医术善消息诊处为时所重(出晋书) 



<目录>卷一\三皇历代名医

<篇名>王叔和

属性：王叔和高平人也博好经方尤精诊处洞识摄养之道深晓疗病之源采摭群论撰成脉经十卷篇 
次张仲景方论为三十六卷大行于世(出张湛养生方) 



<目录>卷一\三皇历代名医

<篇名>赵泉

属性：赵泉不知何许人性好医方拯救无倦善疗众疾于疟尤工为时叹服(出晋书) 



<目录>卷一\三皇历代名医

<篇名>葛洪

属性：葛洪字稚川丹阳句容人也广览众书及诸史百家之言下至短杂文章近得万卷自号抱朴子善 
养性之术明拯救之法撰经效诸药方三卷名曰肘后(出晋中兴书) 



<目录>卷一\三皇历代名医

<篇名>皇甫谧

属性：皇甫谧字士安幼名静安定朝郡人也沉静寡欲始有高尚之志以着述为务自得风痹疾因而学 
医习览经方手不辍卷遂尽其妙 



<目录>卷一\三皇历代名医

<篇名>裴HT

属性：裴HT 字逸之河东人也多学术善医经诊处通明方药精富于时名医硕学咸皆叹伏官至尚书左 
仆射(并晋书) 



<目录>卷一\三皇历代名医

<篇名>刘德

属性：刘德彭城人也少以医方自达长以才术知名当朝 绅伏膺附响工治众疾于虚劳不足尤见精 
通疗之随手而愈犹是承流向风千里而来者多矣官至太医校尉 



<目录>卷一\三皇历代名医

<篇名>史脱

属性：史脱不知何郡人器性沉毅志行敦简善诊候明消息多辩论以医精专拯疗工奇拜太医校尉治 
黄胆病最为高手 



<目录>卷一\三皇历代名医

<篇名>宫泰

属性：宫泰不知何郡人幼而岐嶷长而聪敏静好坟典雅尚方术有一艺长于己者必千里寻之善诊诸 
疾疗上气尤异制三物散方治喘嗽上气甚有异效世所贵焉 



<目录>卷一\三皇历代名医

<篇名>靳邵

属性：靳邵不知何许人也性明敏有才术本草经方诵览无不通究裁方治疗意出众见创置五石散矾 
石散方晋朝士大夫无不服饵获异效焉 



<目录>卷一\三皇历代名医

<篇名>阮侃

属性：阮侃字德如陈留尉氏人也幼而聪惠长而好学性沉静有大度以秀才为郎游心方伎无不通会 
于本草经方疗治之法尤所耽尚官至河内太守(以上出晋书) 



<目录>卷一\三皇历代名医

<篇名>张华

属性：张华字茂先范阳方城人也学业优博辞藻温丽精于经方本草诊论工奇理疗多效(出晋书及 
徐广晋纪) 



<目录>卷一\三皇历代名医

<篇名>蔡谟

属性：蔡谟字道明不知何许人也素以儒道自达治莅知名性有道风耽尚医术常览本草经方手不释 
卷及授扬州刺史将之任渡江食蟹误中彭蜞毒殆死叹曰读尔雅不熟为劝学所误焉(出晋纪) 



<目录>卷一\三皇历代名医

<篇名>程据

属性：程据不知何许人志性沉毅雅有度量少以医术知名为太医今(晋中兴书) 



<目录>卷一\三皇历代名医

<篇名>支法存

属性：支法存者岭表僧人也幼慕空门心希至道而性敦方药寻览无厌当代知其盛名自永嘉南渡晋 
朝士夫不袭水土所患皆脚弱唯法存能拯济之(出千金方序) 



<目录>卷一\三皇历代名医

<篇名>仰道士

属性：仰道士岭表僧人也少以聪惠入道长以医术关怀因晋朝南移衣缨士类不袭水土皆患软脚之 
疾染者无不毙踣而此僧独能疗之天下知名焉(千金方序论) 



<目录>卷一\三皇历代名医

<篇名>范汪

属性：范汪字玄平不知何郡人少孤年六岁过江根据外家新野庾氏宾于园中布衣蔬食燃薪写书毕读 
诵 
亦遍遂博通百家之言性仁爱善医术尝以拯恤为事凡有疾病不以贵贱皆治之所活十愈八九(晋 
中兴书) 



<目录>卷一\三皇历代名医

<篇名>敖仲堪

属性：敖仲堪陈郡人父病积年衣不解带躬学医方究其精妙(出晋书) 



<目录>卷一\三皇历代名医

<篇名>王显

属性：王显字世隆荥阳平人也以医术自达而明敏初文昭皇后之怀世宗梦为日所逐化为龙而绕后 
后寤 
而惊悸遂成心疾敕召诸医及显为后诊脉徐謇言是微风入脏宜进汤药及加针灸显诊云按三部非 
有心疾将是怀孕生男之象后果如显言乃补御史(出后汉书) 



<目录>卷一\三皇历代名医

<篇名>徐謇

属性：徐謇字成伯丹阳人也与兄文伯皆善医謇性秘忌承奉不得意虽贵如王公不为措疗魏孝文迁 
洛除中散大夫文伯事南齐位至太山兰陵守(出南齐史及后魏书) 



<目录>卷一\三皇历代名医

<篇名>徐雄

属性：徐雄謇之子也为员外散骑侍郎医术为江左所称至雄子之才贵盛赠太常卿兖州刺史(南齐 
史) 



<目录>卷一\三皇历代名医

<篇名>王纂

属性：王纂者海陵人少习经方尤精针石远近知其盛名(出刘颖叔异苑) 



<目录>卷一\三皇历代名医

<篇名>徐熙

属性：徐熙字秋夫不知何郡人时为射阳令善医名闻海内 



<目录>卷一\三皇历代名医

<篇名>道度

属性：道度熙之长子也器宇宏深节行清敏少精医术长有父风位至兰陵太守 



<目录>卷一\三皇历代名医

<篇名>叔向

属性：叔向熙之次子也志性温恭敏而好学善于政理尤工医术官至太山太守(并宋书) 



<目录>卷一\三皇历代名医

<篇名>薛伯宗

属性：薛伯宗不知何许人善以禁气治人病(出宋书及吴均齐春秋) 



<目录>卷一\三皇历代名医

<篇名>徐仲融

属性：徐仲融不知何郡人为濮阳太守性好黄老隐秦望山有道士过之求饮因留一葫芦遗之曰君习 
之 
子孙当以道术救世位至二千石仲融开视乃扁鹊镜经一卷因精心学之名振海内仕至濮阳太守 



<目录>卷一\三皇历代名医

<篇名>胡洽

属性：胡洽道士不知何许人性尚虚静心栖至道以拯救为事医术知名 



<目录>卷一\三皇历代名医

<篇名>徐文伯

属性：徐文伯字德秀东阳人也为太山太守素有学行笃好医术 



<目录>卷一\三皇历代名医

<篇名>徐嗣伯

属性：徐嗣伯东阳人也文伯之弟志节慷慨超然不群少负其才雅有异术而性行仁爱经方诊诀占候 
靡不详练悉心拯救不限贵贱皆磨踵救之多获奇效特为当代所称(并宋书) 



<目录>卷一\三皇历代名医

<篇名>僧深

属性：僧深齐宋间道人也少以医术知名疗脚弱香港脚之疾为当时所伏撰录法存等诸家旧方三十余 
卷经用多效时人号曰深师方(千金方序论) 



<目录>卷一\三皇历代名医

<篇名>刘涓子

属性：刘涓子不知何许人晋末于丹阳郊外照射忽有一物高二丈许因射而中之走如电激声若风雨 
夜不 
敢追明日率门人弟子邻巷数十人寻其踪迹至山下见一小儿问曰何姓小儿云主人昨夜为刘涓子 
所射取水以洗疮因问小儿主人是谁答曰是黄父鬼乃将小儿还来至闻捣药声遥见三人一人卧一 
人开书一人捣药即齐声叫突而前三人并走遗一帙痈疽方并一曰药时涓子得之从宋武帝北征有 
被疮者以药涂之随手而愈论者谓圣人作事天必助之盖天以此授武帝也涓子用方为治千无一失 
演为十卷号曰鬼遗方(出龚庆宣鬼遗方序) 



<目录>卷一\三皇历代名医

<篇名>羊昕

属性：羊昕字敬元不知何许人志好文儒性敦方药莅事详审诊疗精能以拯济功奇累迁中散大夫义 
兴太守 



<目录>卷一\三皇历代名医

<篇名>秦承祖

属性：秦承祖不知何郡人也性耿介有决断当时名人咸所归伏而专好艺术精于方药不问贵贱皆治 
疗之当时称之为上手(并宋书) 



<目录>卷一\三皇历代名医

<篇名>张子信

属性：张子信河内人也清静好文学少以医术知名太宁中征为尚药典御(出齐书) 



<目录>卷一\三皇历代名医

<篇名>顾欢

属性：顾欢字玄平吴郡人也隐于会稽山阴白石村欢率信仁爱素有道风或以禳厌而多所全护有病 
邪者 
以问欢欢曰君家有书乎曰唯有孝经可取置病患枕边恭敬之当自瘥如言果愈问其故曰善禳恶正 
胜邪(吴均齐春秋) 



<目录>卷一\三皇历代名医

<篇名>李元忠

属性：李元忠骠骑大将军兼中书令晋阳县伯赵郡柏仁人也初以母老多患遂通集方术志性仁恕疾 
病疗之无问贵贱(北齐书) 



<目录>卷一\三皇历代名医

<篇名>李密

属性：李密殿中尚书济州刺史容城县侯食邑四百户字希邕平棘人也密方直有至行母病积年不愈 
乃习经方遂尽其妙多所全护由是知名 



<目录>卷一\三皇历代名医

<篇名>崔季舒

属性：崔季舒字叔正博陵安平人少孤明敏有识干涉猎经史爱好文章长于尺牍有经世才精于医术 
经方本草尝所披览不限贵贱皆拯治之(北齐书) 



<目录>卷一\三皇历代名医

<篇名>祖

属性：祖 字孝征范阳酋人也博学善属文尤长于医术(北齐书) 



<目录>卷一\三皇历代名医

<篇名>褚澄

属性：褚澄齐尚书吴郡太守字彦通雅有才量博好经方善医术诊处上候究尽其疾病疗之无贵贱皆 
先审其苦乐荣悴乡壤风俗水土所宜气血强弱然后裁方用药至于寡妇僧尼必有异乎妻外家之疗 



<目录>卷一\三皇历代名医

<篇名>邓宣文

属性：邓宣文不知何许人少以医术知名志性方直除太医尚药典御(并北齐书) 



<目录>卷一\三皇历代名医

<篇名>徐之才

属性：徐之才金紫光禄大夫开府仪同三司尚书令西阳郡王字士茂高平金乡人幼而俊发酬应如响 
善医 
有机辩武明皇太后不豫之才奉药立愈肃宗召与同坐令皇太子拜之赠帛千 锦四百疋车马衣服 
上利田园千亩(张太素齐书) 



<目录>卷一\三皇历代名医

<篇名>张远游

属性：张远游齐人也以医药道术知名寻有诏征令与术士同合九转金丹丹成显祖置之玉匣曰贪人 
间乐不能飞上天待我临死方可服(同上) 



<目录>卷一\三皇历代名医

<篇名>陶弘景

属性：梁陶弘景贞白先生字通明丹阳人母郝氏梦两天人手执香炉来至其所既而有孕以孝建三年 
夏至 
日生幼而警慧博学通经有志养生性好医方专于拯济利益群品故修撰神农本草经三卷(出梁书 
及艺文杂类) 



<目录>卷一\三皇历代名医

<篇名>徐之范

属性：徐之范仪同大将军太常卿恒山太守嗣西阳王即北齐之才之弟也亦以医术知名官至太常卿 
袭兄爵为西阳王齐灭入周拜仪同大将军(后周书) 



<目录>卷一\三皇历代名医

<篇名>徐敏齐

属性：徐敏齐太常卿之范之子也工医博览多艺开皇中赠朝散大夫(出隋书) 



<目录>卷一\三皇历代名医

<篇名>甄权

属性：甄权许州扶沟人常以母病与弟立言专习医方遂究其妙 



<目录>卷一\三皇历代名医

<篇名>甄立言

属性：甄立言权之弟也俱以母病专心习医遂尽其妙武德中累迁太常丞御史大夫杜淹患风毒发肿 
太宗令立言治之既而奏曰更二十一日午时死果如其言 



<目录>卷一\三皇历代名医

<篇名>宋侠

属性：宋侠者不知何郡人也性明敏有学术于经方本草尤所敦尚竟以医术知名 



<目录>卷一\三皇历代名医

<篇名>许胤宗

属性：许胤宗常州义兴人初仕陈为新蔡王外兵参军时柳太后感风不能言脉益沉而噤胤宗曰口不 
下药 
宜以汤气蒸之令药入腠理周时可瘥遂造黄 防风汤数十斛置于床下气如烟雾如其言便得语由 
是超拜义兴太守(并唐史) 



<目录>卷一\三皇历代名医

<篇名>孙思邈

属性：孙思邈雍州华原人七岁就学日诵千言善谈庄老百家之说性好医术但是经方无不该览撰千 
金等方行于世 



<目录>卷一\三皇历代名医

<篇名>张文仲

属性：张文仲洛州洛阳人以医术著名文仲则天时为侍御医尤善疗风疾则天令撰疗诸方奏曰风有 
一百 
二十种气有八十种大抵虽同人性各异唯气头风则随发动临时消息之但有风气之人春末夏初秋 
暮得通泄即不至困剧 



<目录>卷一\三皇历代名医

<篇名>孟诜

属性：孟诜者汝州梁人也以进士擢第垂拱初累迁凤阁舍人少好方术以药饵为事撰补养方必效方 
行于世 



<目录>卷一\三皇历代名医

<篇名>王方庆

属性：王方庆太原人也雅有材度博学多文笃好经方精于药性 



<目录>卷一\三皇历代名医

<篇名>秦鸣鹤

属性：秦鸣鹤不知何许人也为高宗侍医(并唐史) 



<目录>卷一\三皇历代名医

<篇名>许智藏

属性：许智藏高阳人幼尝以母疾博览医方世号名医仕陈为散骑侍郎会秦孝王俊有疾上驰召之夜 
梦其 
亡妃崔氏泣曰本来相迎闻许智藏将至其人若到当必相苦为之柰何明夜俊又梦崔氏曰外家得计矣 
当入灵府中避之智藏至为俊诊脉曰疾已入心即当发痫不可救也果如其言(出隋书) 



<目录>卷一\三皇历代名医

<篇名>巢元方

属性：巢元方不知何许人也大业中为太医博士奉诏撰诸病源候论五十卷罔不该集(宋宣献撰巢 
氏病源序) 



<目录>卷一\三皇历代名医

<篇名>元珠先生

属性：元珠先生不知何许人隐显莫测惟太濮令王冰识其为异人乃师事之元珠洞明素问究极微奥 
密授 
妙旨教冰五脏六气修炼养生之法草石性理祛邪去疾神方由是冰乃注大经素问至一为医家宗范 
(出仙传) 



<目录>卷一\三皇历代名医

<篇名>王冰自号启玄子

属性：王冰宝应中为太濮令笃好医方得先师所藏太素及全元起者大为次注素问合八十一篇二十 
四卷 
且序曰将升岱岳非迳奚为欲诣扶桑无舟莫过乃精勤博访而并有其人历十二年方臻理要询谋得 
失深遂夙心(出林光禄素问序) 



<目录>卷二\医书

<篇名>医书

属性：皇甫谧帝王世纪曰黄帝命雷公岐伯教制九针着内外经素问之书咸出焉黄帝内传曰帝升为 
天子针经脉诀无不备也故金匮甲乙之类皆祖黄帝 



<目录>卷二\医书

<篇名>黄帝与岐伯问难

属性：黄帝御极坐明堂之上临观八极考建五常以谓人生负阴而抱阳食味而被色寒暑相荡喜怒交 
侵乃 
与岐伯上穷天纪下极地理远取诸物近取诸身更相问难雷公之伦授业传之而内经作矣苍周之兴 
秦和述六气之论具明于左史厥后越人得其一二演述难经西汉仓公传其旧学东汉仲景撰其遗论 
晋皇甫谧刺为甲乙隋扬上善纂为太素唐王冰笃好之大为次注(林亿素问序) 



<目录>卷二\医书

<篇名>素问惟八卷

属性：班固曰内经十八卷素问即其经之九卷兼灵枢九篇乃其数焉虽年代移革而授学犹存惧非其 
人时 
有所隐故第七一卷师氏藏之今之奉行惟八卷尔周有和缓汉有淳于魏有张公华公皆得斯道妙者 
也(王冰素问序) 



<目录>卷二\医书

<篇名>医之起

属性：帝王世纪曰黄帝使岐伯主典医疾以疗众疾说文曰巫彭初作医吕氏春秋亦曰巫彭作医 



<目录>卷二\医书

<篇名>方书所出

属性：世诸方书药法虽损益随时大抵祖述黄帝如脉诀之出于晋王叔和病源之出于隋巢元方汤液 
经之出于商伊芳尹伤寒论于汉张机千金备急出于唐孙思邈外台秘要出于唐王 
皇朝太平集天下名方为太平圣惠其余纷纷无代无之高氏小史曰炎帝作药方以救时疾(事 
物纪原) 



<目录>卷二\医书

<篇名>难经

属性：帝王世纪曰黄帝命雷公岐伯论经脉旁通问难八十一为难经杨元操难经序曰黄帝八十一难 
经者秦越人所作按黄帝内经一秩秩九卷其义难究越人乃采精要八十一章为难经(同上) 



<目录>卷二\医书

<篇名>陆宣公裒方书

属性：陆宣公在忠州裒方书以度日非特假此以避祸盖君子之存心无所不用其至也前辈名士往往 
能医 
非惟卫生亦可及物而今人反耻言之近时士大夫家藏方或集验方流布甚广皆仁人之用心本草单 
方近巳刻于四明及本朝诸公文集杂说中名方尚多未见有类而传之者予屡欲为之恨藏书不广傥 
有能用予言集以传诸人亦济物之一端也 



<目录>卷二\本草

<篇名>百药自神农始

属性：淮南子曰神农始尝百草之滋味当此之时一日而七十毒世本曰神农和药济人则百药自神农 
始也 
世纪或云伏羲尝味百草非也梁陶弘景本草序曰神农氏王天下宣药疗疾以拯夭伤高氏小史曰炎 
帝尝百药以治病尝药之时百死百生帝王世纪曰炎帝尝味草木宣药疗疾着本草四卷至梁陶弘景 
唐李世 等注叙为二十卷 皇朝开宝中重校定 
仁宗嘉 中命掌禹锡等集类诸家叙药之说为补注本草唐书于志宁传志宁云班固惟记黄帝 
内外 
经不载本草齐七录乃称之世谓神农尝药黄帝以前文本不传以识相付至桐雷乃载篇册然所载郡 
县多汉时张仲景华佗窜记其语梁陶弘景此书应与素问同类其余多与志宁之说同也(事物纪原) 



<目录>卷二\本草

<篇名>药有君臣佐使

属性：药有君臣佐使大抵养命之药则多君养性之药则多臣疗病之药则多佐使犹根据本性所主而兼 
复斟酌详用此者益当为善 



<目录>卷二\本草

<篇名>用药增减

属性：千金方云夫众疾积聚皆起于虚虚生百病积者五脏之所积聚者六腑之所聚如斯等疾多从旧 
方不 
假增损虚而劳者其弊万端宜应随病增减聊更审其冷热记其增损之主耳虚劳而头痛复热加枸杞 
萎蕤虚而欲吐加人参虚而不安亦加人参虚而多梦纷纭加龙骨虚而多热加地黄牡砺地肤子甘草 
虚而冷加当归芎 干姜虚而损加钟乳棘刺苁蓉巴戟天虚而大热加黄芩天门冬虚而多忘加茯神 
远志虚而惊悸不安加龙齿沙参紫石英小草若冷则用紫石英小草若客热则用沙参龙齿不冷不热 
皆用之虚而口干加麦门冬知母虚而吸吸加胡麻覆盆子柏子仁虚而多气兼微咳加五味子大枣虚 
而身强腰中不利加磁石杜仲虚而多冷加桂心吴茱萸附子乌头虚而劳小便赤加黄芩虚而客热加 
地骨皮白水黄 (白水地名)虚而冷用陇西黄 虚而痰复有气用生姜半夏枳实虚而小肠利加桑 
螵蛸龙骨鸡 虚而小肠不利加茯苓泽泻虚而损溺白加浓朴诸药无有一一历而用之但据体性 
冷热的相主对聊叙增损之一隅夫处方者宜准此 



<目录>卷二\本草

<篇名>药有宣通补泄

属性：药有宣通补泄轻重涩滑燥湿此十种者是药之大体而本经都不言之后人亦未述遂令调合汤 
元有 
昧于此者至如宣可去壅即姜橘之属是也通可去滞即通草防己之属是也补可去弱即人参羊肉之 
属是也泄可去秘即葶苈大黄之属是也轻可去实即麻黄葛根之属是也重可去怯即磁石铁粉之属 
是也涩可去脱即牡砺龙骨之属是也滑可去着即冬葵榆皮之属是也燥可去湿即桑白皮赤小豆之 
属是也湿可去枯即紫石英白石英之属是也只如此体皆有所属凡用药者审而详之则靡所遗失矣 



<目录>卷二\本草

<篇名>本草黑白字

属性：滕元发云一善医惟取本草白字药用之多验苏子容云黑字者是后汉人益之 



<目录>卷二\本草

<篇名>药有阴阳配合

属性：本草云凡天地万物皆有阴阳大小各有色类寻究其理并有法象故毛羽之类皆生于阳而属于 
阴鳞 
介之类皆生于阴而属于阳所以空青法木故色青而主肝丹砂法火故色赤而主心云母法金故色白 
而主肺雌黄法土故色黄而主脾磁石法水故色黑而主肾余皆以此推之例可知也 



<目录>卷二\本草

<篇名>误注本草

属性：张文潜好食蟹晚苦风痹然嗜蟹如故至剔其肉满贮巨 而食之尝作诗云世言蟹毒甚过食风 
乃乘 
风淫为末疾能败股与肱我读本草书美恶未有凭筋绝不可理蟹续牢如 骨萎用蟹补可使无崩骞 
凡风待火出热甚风乃腾中言若遇蟹其快如霜冰俗传未必妄但恐殊爱憎本草起东汉要之出贤能 
虽失谅不远尧跖终殊称书生自信书俚说徒营营丈潜为此诗殆嗜蟹之僻而为之辩耶抑真信本草 
也如河豚之目并其子凡血皆有毒食者每剔去之其肉则洗涤数十过俟色如雪方敢烹故梅圣俞诗 
云烹 苟失所入喉为镆 而大观本草乃云河豚性温无毒所谓注本草误而能杀人者殆此类耶 



<目录>卷二\本草

<篇名>药名之异

属性：本草一物而有数名者详载本经至有日常用之药乃有异名一时难以寻讨今直指其名表而出 
之庶 
有益于后学牡蒙乃紫参卫矛即鬼箭紫葳今凌霄花 香子即茴香也莎草根今香附子是北亭砂乃 
砂茗苦荼者茶也无食子没石子是南烛枝今乌饭叶菰根茭笋也恶实即牛蒡子蠡实即马蔺淫羊 
藿即仙灵脾假苏是荆芥葫是大蒜牙子乃野狼牙马勃乃马屁菌也商陆即当陆根败天公人戴竹笠之 
败者薰陆香乳香也诃梨勒初未成实风吹之坠地谓之随风子太平广记载南威橄榄也石蜜樱桃也 
卢 
橘枇杷也木蜜枣也 尘也葱白凉青热通九窍韭白暖地之羊肉青凉闭九窍莱菔乃萝卜小草即远 
志叶半天河竹篱头水也署蓣今之山药神屋即龟甲五灵脂寒号虫粪也芰实菱也乌芋即茨菇蚤休 
即紫荷车浮石载石蟹条下慎火草即景天也 



<目录>卷二\针灸

<篇名>针灸之始

属性：帝王世纪曰太昊画八卦以类万物之情六气六腑五脏五行阴阳四时水火升降得以有象百病 
之理得以有类乃制九针又曰黄帝命雷公岐伯教制九针盖针灸之始也 



<目录>卷二\针灸

<篇名>明堂

属性：今医家记针灸之穴为偶人点志其处名明堂按铜人俞穴图序曰昔黄帝问岐伯以人 
经络穷妙于血脉参变乎阴阳尽书其言藏于金兰之室洎雷公请问乃坐明堂以授之后世言明堂者 
以此(并事物纪原) 



<目录>卷二\针灸

<篇名>妙针獭走

属性：宋人王纂海陵人少习经方尤精针石远近知其盛名宋元嘉中县人张方女日暮宿广陵庙门下 
夜有 
物假作其婿来女因被魅惑而病纂为治之始下一针有獭从女被内走出病因而愈(刘颖叔异苑) 



<目录>卷二\针灸

<篇名>针刍愈鬼

属性：徐熙字秋夫不知何郡人时为射阳令少善医方名闻海内常夜闻有鬼呻吟声甚凄苦秋夫曰汝 
是鬼何 
所须答曰我姓斛名斯家在东阳患腰痛死虽为鬼而疼痛不可忍闻君善术愿相救济秋夫曰汝是鬼 
而无形云何厝治鬼曰君但缚刍为人索孔穴针之秋夫如其言为针腰四处又针肩井三处设祭而 
埋之明日一人来谢曰蒙君医疗复为设祭病除饥解感惠实深忽然不见当代称其通灵长子道度次 
子叔向皆精其术焉(唐史) 



<目录>卷二\针灸

<篇名>针愈风手

属性：唐甄权许州扶沟人常以母病与弟立言专习医方遂究其妙隋开皇初为秘书省正字后称疾除 
鲁州 
刺史库狄钦若患风手不得引诸医莫能疗权谓曰但将弓箭向垛一针可以射矣针其肩隅一穴应时 
愈贞观中年一百三岁太宗幸其家视其饮食访以药性因授朝散大夫赐几杖衣服其修撰脉经针法 
明堂人形图各一卷至今行用焉(同上) 



<目录>卷二\针灸

<篇名>许希善针

属性：天圣中 仁宗不豫国医进药久未效或荐许希善用针者召使治之三针而疾愈所谓兴龙穴是 
也 
仁宗大喜遽命官之赐予甚浓希既谢上复西北再拜 仁宗怪问之希曰臣师扁鹊庙所在也 仁宗 
嘉之是时孔子之后久失封爵故颜太初作许希诗以讽之于是诏访孔子四十七代孙袭封文宣王( 
皇朝类苑) 



<目录>卷二\针灸

<篇名>针法

属性：善用针者从阴引阳从阳引阴以右治左以左治右以我知彼以表知里 



<目录>卷二\针灸

<篇名>针愈风眩

属性：秦鸣鹤为侍医高宗苦风眩头重目不能视武后亦幸灾异逞其志至是疾甚召鸣鹤张文仲诊之 
鸣鹤 
曰风毒上攻若刺头出少血即愈矣天后自帘中怒曰此可斩也天子头上岂是试出血处耶上曰医之 
议病理不加罪且吾头重闷殆不能忍出血未必不佳命刺之鸣鹤刺百会及脑户出血上曰吾眼明矣 
言未毕后自帘中顶礼拜谢之曰此天赐我师也躬负缯宝以遗鸣鹤 



<目录>卷二\针灸

<篇名>针鼻生赘

属性：狄梁公性好医药尤妙针术显庆中应制入关路傍大榜云能疗此儿酬绢千匹有富室儿鼻端生 
赘如 
拳石缀鼻根蒂如筋痛楚危亟公为脑后下针疣赘应手而落其父母辇千缣奉焉公罔顾而去(集异 
记) 



<目录>卷二\针灸

<篇名>笔针破痈

属性：李王公主患喉痈数日痛肿饮食不下才召到医官言须针刀开方得溃破公主闻用针刀哭不肯 
治痛 
逼水谷不入忽有一草泽医曰某不使针刀只用笔头蘸药痈上霎时便溃公主喜遂令召之方两次上 
药遂溃出脓血一盏余便宽两日疮无事令供其方医云乃以针系笔心中轻轻划破其溃散尔别无方 
言医者意也以意取效尔(名医录) 



<目录>卷二\针灸

<篇名>针瘤巨虱

属性：临川有人瘤生颊间痒不可忍每以火烘灸则瘥止已而复然极以患苦医者告之曰此真虱瘤也 
当剖而 
出之取油纸围顶上然后施砭瘤才破小虱涌出无数最后一白一黑两大虱皆如豆壳中空空无血与 
颊了不相干略无瘢痕但瘤所障处正白尔(丁志) 



<目录>卷二\针灸

<篇名>善针

属性：无为军张济善用针得诀于异人能观解人而视其经络则无不精因岁饥疫人相食凡视一百七 
十 
人以行针无不立验如孕妇因仆地而腹偏左针右手指而正久患脱肛针顶心而愈伤寒反胃呕逆累 
日食不下针眼 立能食皆古今方书不着陈莹中为作传云药王药上为世良医尝草木金石名数凡 
十万八千悉知酢咸淡甘辛等味故从味因悟入益知今医家别药口味者古矣(邵氏闻见录) 



<目录>卷二\针灸

<篇名>扪腹针儿

属性：朱新仲祖居桐城时亲戚间有一妇人妊孕将产七日而子不下药饵符水无不用待死而已名医 
李几 
道偶在朱公舍朱引至妇人家视之李曰此百药无所施惟有针法吾艺未至此不敢措手尔遂还而几 
道 
之师庞安常适过门遂同谒朱朱告之故曰其家不敢屈公然人命至重公能不惜一行救之否安常许 
诺相与同往才见孕者即连呼曰不死令其家人以汤温其腰腹间安常以手上下拊摩之孕者觉肠胃 
微痛呻吟间生一男子母子皆无恙其家惊喜拜谢敬之如神而不知其所以然安常曰儿已出胞而一 
手误执母肠胃不复能脱故虽投药而无益适吾隔肠扪儿手所在针其虎口儿既痛即缩手所以遽生 
无他术也试令取儿视之右手虎口有针痕其妙如此(泊宅编) 



<目录>卷二\针灸

<篇名>针急喉闭

属性：于大指外边指甲下根齐针之不问男女左右只用人家常使针针之令血出即效如大 危急两 
手大指都针之其功甚妙(庚志) 



<目录>卷二\针灸

<篇名>砭石

属性：砭石谓以石为针也山海经曰高氏之山有石如玉可以为针则砭石也 



<目录>卷二\针灸

<篇名>刺误中肝

属性：督邮徐毅得病华佗往省之毅谓佗曰昨使医曹吏刘祖针胃管讫便苦咳嗽欲卧不安佗曰刺不 
得胃管误中肝也食当日减五日不救如佗言(三国志) 



<目录>卷二\针灸

<篇名>九针

属性：九针上应天地阴阳一天二地三人四时五音六律七星八风九野一针皮二针肉三针脉四针筋 
五针 
骨六针调阴阳七针益精八针除风九针通九窍除三百六十五节气一 针二员针三 针四锋针五 
针六员利针七毫针八长针九大针 



<目录>卷二\针灸

<篇名>工针

属性：僧海渊阆人也工针砭天禧中入吴楚游京师寓相国寺中书令张士逊疾国医拱手渊一针而愈 
由是知 
名既老归蜀范景仁赋诗饯之云旧乡山水绕禅扃日日山光与水声归去定贪山水乐不教魂梦到神 
京治平二年化去张唐英贻以偈曰言生本不生言灭本不灭觉路自分明勿与迷者说刘季孙铭其塔 
曰资身以医有闻于时余币散之拯人于危此士君子所难嗟乎师 



<目录>卷二\针灸

<篇名>针舌底治舌出不收

属性：王况字子亨本士人为南京宋毅叔婿毅叔既以医名擅南北况初传其学未精薄游京师甚凄然 
会盐 
法忽变有大贾睹揭示失惊吐舌遂不能复入经旬食不下咽 羸日甚国医不能疗其家忧惧榜于市 
曰有治之者当以千万为谢况利其所售之浓姑往应其求既见贾之状忽发笑不能制心以谓未易措 
手也其家人怪而诘之况谬为大言答之曰所笑者辇毂之大如此乃无人治此小疾耳语主人家曰试 
取针经来况谩检之偶有穴与其疾似是者况曰尔家当勒状与我万一不能治则勿尤我当为针之可 
立效主病者不得已亦从之急针舌之底抽针之际其人若委顿状顷刻舌遂伸缩如平时矣其家大喜 
谢之如约又为之延誉自是翕然名动京师既小康始得尽心肘后之书卒有闻于世事之偶然有如此 
者况后以医得幸宣和中为朝请大夫着全生指迷论一书医者多用之(王明清余话) 



<目录>卷二\针灸

<篇名>艾谓之一壮

属性：医用艾一灼谓之一壮以壮人为法也其言若千壮壮人当根据此数老幼羸弱量力减之(类苑) 



<目录>卷二\针灸

<篇名>灸背疮

属性：京师万胜门剩员王超忽觉背上如有疮隐起倩人看之已如盏大其头无数或教往梁门里外科 
金龟 
儿张家买药张视 眉曰此疮甚恶非药所能治只有灼艾一法庶可冀望万分然恐费力乃撮艾与之 
曰且归家试灸疮上只怕不疼直待灸疼方可疗尔灼火十余殊不知痛妻守之而哭至第十三壮始大 
痛四傍恶肉卷烂随手堕地即似稍愈再诣张谢张付药敷贴数日安则知痈疽发于背胁其捷法莫如 
灸也(类编) 



<目录>卷二\针灸

<篇名>蒜灸痈疽

属性：凡人初觉发背欲结未结赤热肿痛先以湿纸覆其上立视候之其纸先干处则是结痈头也取大 
蒜 
切成片如当三钱浓薄安其头上用大艾炷灸之三壮即换一蒜片痛者灸至不痛不痛者灸至痛时方 
住最要早觉早灸为上一日二日十灸十活三日四日六七活五六日三四活过七日不可灸矣若有十 
数头作一处生者即用大蒜研成膏作薄饼铺头上聚艾于蒜饼上烧之亦能活也若背上初发赤肿一 
片中间有一粟米大头子便用独头蒜切去两头取中间半寸浓薄正安于疮上却用艾于蒜上灸二七 
壮多至四十九壮(江宁府紫极观因掘得石碑载之) 



<目录>卷二\针灸

<篇名>灸瘵疾

属性：女童庄妙真顷缘二姊坐瘵疾不起余孽亦 见及偶一赵道人过门见而言曰汝有瘵疾不治 
何耶 
答曰吃了多少药弗效赵笑曰吾得一法治此甚易当以癸亥夜二更六神皆聚之时解去下体衣服于 
腰上两傍微陷处针灸家谓之腰眼直身平立用笔点定然后上床合面而卧每灼小艾炷七壮劳蛊或 
吐出或泻下实时平安断根不发更不传染敬如其教因此获全生(类编) 



<目录>卷二\针灸

<篇名>灸咳逆法

属性：予族中有病霍乱吐痢垂困忽发咳逆半日之间遂至危殆有一客云有灸咳逆法凡伤寒及久疾 
得咳 
逆皆为恶候投药皆不效者灸之必愈予遂令灸之火至肌咳逆已定元丰中予为 延经略使有幕官 
张平序病伤寒已困一日官属会饮通判延州陈平裕忽言张平序已属纩求往见之予问何遽至此云 
咳逆甚气已不属予忽记灸法试令灸之未食顷平裕复来喜笑曰一灸遂瘥其法乳下一指许正与乳 
相直骨间陷中妇人即屈乳头度之乳头齐处是穴艾炷如小豆许灸三壮男灸左女灸右只一处火到 
肌即瘥若不瘥则多不救矣(良方) 



<目录>卷二\针灸

<篇名>灸鼻衄

属性：徐德占教衄者急灸项后发际两筋间宛宛中三壮立止盖血自此入脑注鼻中常人以线勒颈后 
尚可止衄此灸决效无疑(同上) 



<目录>卷二\针灸

<篇名>灸牙疼法

属性：随左右所患肩尖微近后骨缝中小举臂取之当骨解陷中灸五壮予目睹灸数人皆愈矣灸毕项 
大痛良久乃定永不发予亲病齿痛百方治之皆不验用此法遂瘥(同上) 



<目录>卷二\针灸

<篇名>香港脚灸风市

属性：蔡元长知开封正据案治事忽觉如有虫自足心行至腰间即坠笔晕绝久之方苏掾属云此病非 
俞山 
人不能疗趣使呼之俞曰是真香港脚也法当灸风市为灸一壮蔡晏然复常明日疾如初再呼俞曰欲除 
病根非千艾不可从其言灸五百壮自此遂愈仲兄文安公守姑苏以銮舆巡幸虚府舍暂徙吴县县治 
卑湿旋感足痹痛掣不堪忍服药弗效乃用所闻灼风市肩隅曲池三穴终身不复作僧普清苦此二十 
年每发率两月用此灸二十一壮实时痛止其他蒙此力者不一而足(夷坚志) 



<目录>卷二\针灸

<篇名>灸脚转筋

属性：岐伯灸法疗脚转筋时发不可忍者灸脚踝上一壮内筋急灸内外筋急灸外 



<目录>卷二\针灸

<篇名>三里频灸

属性：若要安三里莫要干患风疾人宜灸三里者五脏六脏之沟渠也常欲宣通即无风疾 



<目录>卷二\针灸

<篇名>灸头臂脚不宜多

属性：如灸头上穴灸多令人失精神臂脚穴灸多令人血脉枯竭四肢细而无力既复失精神又加于细 
即令人短寿 



<目录>卷二\针灸

<篇名>灸痔疾

属性：唐峡州王及郎中充西路安抚司判官乘骡入骆谷及宿有痔疾因此大作其状如胡爪贯于肠头 
热如溏 
灰火至驿僵仆主驿吏言此病某曾患来须灸即瘥用柳枝浓煎汤先洗痔便以艾灸其上连灸三五壮 
忽觉一道热气入肠中因大转泻先血后秽一时至痛楚泻后遂失胡爪登骡而驰(本事方) 



<目录>卷二\针灸

<篇名>灸蛇毒

属性：朝野佥记载毒蛇所伤用艾灸当啮处灸之引去毒瓦斯即瘥其余恶虫所螫马汗入疮用之亦效 



<目录>卷二\针灸

<篇名>灸难产

属性：张文仲灸妇人横产先手出诸般符药不捷灸妇人右脚小指头尖头三壮炷如小麦大下火立产 



<目录>卷二\针灸

<篇名>灸脐风

属性：枢密孙公 生数日患脐风已不救家人乃盛以盘合将送诸江道遇老媪曰儿可活即与俱归以 
艾炷脐下遂活(青箱记) 



<目录>卷二\针灸

<篇名>不宜灸

属性：凡妇人怀孕不论月数及生产后未满百日不宜灸之若绝子灸脐下二寸三分间动脉中三壮女 
子石门不灸(出千金方) 



<目录>卷二\针灸

<篇名>因灸满面黑气

属性：有人因灸三里而满面黑气医皆以谓肾气浮面危候也有人云肾经有湿气上蒸于心心火得湿 
成烟 
气形于面面属心故心肾之气常相通如坎之外体即离离之外体即坎心肾未常相离也耳属水其中 
虚则有离之象目属火其中满则有坎之象抑可见矣以去湿药治之如五苓散防己黄 之类皆可用 
(医余) 



<目录>卷二\神医

<篇名>太医集业

属性：国家以文武医入官盖为养民设未有不自学古而得之者学古之道虽别而同为儒必读五经三 
史诸 
子百家方称学人医者之经素问灵枢是也史书即诸家本草是也诸子难经甲乙中藏太素是也百家 
鬼遗龙树金镞刺要铜人明堂幼幼新书产科保庆等是也儒者不读五经何以明道德性命仁义礼乐 
医不读灵素何以知阴阳运变德化政令儒不读诸史何以知人材贤否得失兴亡医不读本草何以知 
名德性味养生延年儒不读诸子何以知崇政卫教学识醇疵医不读难素何以知神圣工巧妙理奥义 
儒不读百家何以知律历制度休咎吉凶医不读杂科何以知脉穴骨空奇病异证然虽如是犹未为博 
况经史之外又有文海类集如汉之班马唐之韩柳及我 大宋文物最盛难以概举医文汉有张仲景 
华佗唐有孙思邈王冰等动辄千百卷其如 本朝太平圣惠乘闲集效神巧万全备见崇文名医别录 
(三因方) 



<目录>卷二\神医

<篇名>赵简子

属性：扁鹊传赵简子病五日不知人大夫皆惧于是召扁鹊入视之曰血脉滞也而何怪昔秦穆公常七 
日如 
此而寤寤而告公孙子舆曰我梦之帝所甚乐帝告我晋国将乱五世不安其后将霸未老而死霸者之 
子且令而国男女无别后献公之乱文公之霸而襄公败秦师于淆而归纵淫今主君之病与之同不出 
三日疾必间间必有言矣居二日半简子寤(史记) 



<目录>卷二\神医

<篇名>神医

属性：陈昭遇者岭南人善医随刘FS 归朝后为翰林医官所治疾多愈世以为神医绝不读书诘其所习 
不能 
答尝语所亲曰我初来都下持药囊抵军垒中日阅数百人其风劳冷气之候皆默识之然后视其长幼 
虚实按古方用汤剂鲜不愈者实未尝寻脉诀也庄周所谓悬解董遇以为读书百遍义自见岂是之谓 
欤(皇朝类苑) 



<目录>卷二\神医

<篇名>尸蹶

属性：虢太子死扁鹊曰太子病所谓尸蹶者也夫以阳入阴中动胃缠缘中经维络别下于三焦膀胱是 
以 
阳脉下遂阴脉上争会气闭而不通阴上而阳内行下内鼓而不起上外绝而不为使上有绝阳之络下 
有破阴之细破阴绝阳之色已废脉乱而形静如死状太子未死也夫以阳入阴支兰脏者生以阴入阳 
支兰脏者死凡此数事皆五脏蹶中之时暴作也良工取之拙者疑殆扁鹊乃使弟子子阳厉针砥 
石以 
取外三阳五会有间太子苏乃使子豹为五分之熨以八减之剂和煮之以更熨两胁下太子起坐更适 
阴阳但服汤二旬而复故故天下尽以扁鹊为能生死人扁鹊曰越人非能生死人也此自当生者越人 
能使之起尔(史记) 



<目录>卷二\神医

<篇名>死胎

属性：李将军妻病甚呼华佗视脉曰伤娠而胎不去将军言闻实伤娠胎已去矣佗曰按脉胎未去也将 
军以 
为不然佗舍去妇稍小瘥百余日复动更呼佗佗曰此脉故事有胎前当生两儿一儿先出血出甚多后 
儿不及生母不自觉旁人亦不寤不复迎遂不得生胎死血脉不复归必燥着母脊故多使脊痛今当与 
汤并针一处此死胎必出汤针既加妇痛急如欲生者佗曰此死胎久枯不能自出宜使人探之果得一 
死男手足完具黑长可尺所佗之绝技凡此类也(三国魏志) 



<目录>卷二\神医

<篇名>郝翁精于医

属性：郝翁者名允博陵人少代其兄长征河朔不堪其役遁去月夜行山间惫甚憩一树下忽有大羽禽 
飞止 
其上熟视之一黄衣道士也允拜手乞怜道士曰汝郝允乎因授以医术晚迁郑圃世以神医名之远近 
之人赖以活者四十余年非病者能尽活之也盖其术精良可信不幸而不可治必先语之虽死亦无恨 
于脉非独知已病能前知未病与死近者顷刻远者累年至其日时皆无失岁常候测天地六元五运考 
四方之病前以告人亦无失皇 中翁死张峋子坚志其墓云夏英公病泄太医皆为中虚翁曰风客于 
胃则泄殆 本汤证也英公骇曰吾服金石等药无数泄不止其敢饮 本乎翁强进之泄止(邵氏闻 
见录) 



<目录>卷二\神医

<篇名>褚澄善医

属性：南史曰褚澄善医术建元中为吴郡太守百姓李道念以公事到郡澄见谓汝有重病答曰旧有冷 
病至今 
五年众医不瘥澄为诊谓曰汝病非冷非热当是食白瀹鸡子过多所致令取蒜一升煮服仍吐一物如 
升涎裹之动开看是鸡雏羽翅爪距具足能行走澄曰此未尽更服所余药又吐得如向者鸡十三头而 
病都瘥当时称妙 



<目录>卷二\神医

<篇名>唐与正治疾

属性：唐与正少年得脉法于临安医者黄泽继又得药法于太学生夏德懋所召紫霞仙遇人有奇疾多 
以意 
治其侄女年数岁得风瘅疾先发于臆迤逦延上赤肿痛痒医以上膈风热治之不效唐诊之曰是肝肺 
风热盛极耳以升麻羌活荆芥鼠粘子赤芍药淡竹叶桔梗干葛八物治之自下渐退而肿聚于顶其高 
数寸虽饮食寝处无妨而疾未去也唐母吴夫人曰此女乳母好饮热酒至并 其糟疾殆因是欤唐方 
悟所以至顶不消之由思之唯干葛消酒且能疗火毒乃于先方加葛三倍使服之二日肿尽失去从舅 
吴巡检病不得前溲卧则微通立则不能涓滴医遍用通小肠药穷技巧弗验唐因其侄孙大用来问吴 
常日服何药曰叔祖常服黑锡丹问何人结砂曰自为之唐洒然悟曰是必结砂时铅不死硫黄飞去铅 
砂入膀胱卧则偏重犹可溲立则正塞水道以故不能通令取金液丹三百粒分为十服煎矍麦汤下之 
膀 
胱得硫黄积铅成灰从水道下犹累累如细砂病遂愈葛之消酒硫黄之化铅皆载经方苟不知病源而 
以古方从事未见其可也(夷坚志) 



<目录>卷二\神医

<篇名>以医知名

属性：成州团练使张锐字子刚以医知名居于郑州政和中蔡鲁公之孙妇有娠及期而病国医皆以为 
阳证 
伤寒惧胎之堕不敢投凉剂鲁公密邀锐视之锐曰儿处胎十月将生矣何药之能败即以常法与药且 
使 
倍服之半日而儿生病亦失去明日妇大泄而喉闲不入食众医复指言其疵且曰二疾如冰炭又产蓐 
甫近虽扁鹊复生无活理也锐曰无庸忧将使即日愈乃入室取药数十粒使吞之咽喉即通下泄亦止 
逮盈月鲁公开宴自诸子诸孙及女妇甥婿合六十人请锐为客公亲酌酒为寿曰君之术通神吾不敢 
知敢问一药而治二疾何也锐曰此于经无所载特以意处之向者所用乃附子理中丸裹以紫雪尔方 
喉闭不通非至寒药不为用既已下咽则消释无余其得至腹中者附子力也故一服而两疾愈公大加 
叹异尽敛席上金匕箸遗之刑部尚书慕容彦逢为起居舍人母夫人病亦召锐于郑至则死矣时方六 
月暑将就木锐欲入视彦逢不忍意其欲求钱乃曰道路之费当悉奉偿实不烦入锐曰伤寒法有死一 
昼夜复生者何惜一视之彦逢不得已自延入悲哭不止锐揭面帛注视呼仵匠语之曰若尝见夏月死 
者面色赤乎曰无然而汗不出而蹶尔不死也幸无亟敛趋出取药命以水二升煮其半灌病者戒曰善 
守之至夜半大泻则活矣锐舍于外馆至夜半时守病者觉有声勃勃然遗屎已满席出秽恶物斗余一 
家尽喜遽敲门呼锐锐应曰吾今日体困不能起然亦不必起明日方可进药也天且明出门若将便旋 
然径命驾归郑彦逢诣其室但留平胃散一帖而已其母服之数日良愈盖锐以彦逢有求钱之疑故不 
告而去绍兴中流落入蜀王 叔坚问之曰公之术古所谓十全者几是欤曰未也仅能七八耳吾长子 
病诊脉察色皆为热极命煮承气汤欲饮之将饮复疑至于再三将遂饮如有掣吾肘者姑持杯以待儿 
忽发颤悸覆绵衾至四五始稍定汗下如洗明日而脱然使吾叶入口则死矣安得为造妙世之庸医学 
方书未知万一自以为足吁可惧哉(夷坚志) 



<目录>卷二\神医

<篇名>耳闻风雨声

属性：孙兆殿丞治平中间有显官权府尹忘其名氏一日坐堂决事人吏环立尹耳或闻风雨鼓角声顾 
左右 
曰此何州郡也吏对以天府尹曰若然吾乃病耳遽召孙公往焉公诊之乃留药治之翌日尹如故尹召 
孙问曰吾所服药切类四物饮孙曰是也尹曰始虑为大患服此药立愈其故何也孙曰心脉太盛肾脉 
不能归耳以药凉心经则肾脉复归乃无恙孙之医出于众人皆如是众人难之孙则易之众人易之孙 
则难之真世之良医也(青箱集) 



<目录>卷二\神医

<篇名>非孕

属性：潘 字温叟名医也虞部员外郎张咸之妻孕五岁南陵尉富昌龄妻孕二岁团练使刘彝孙外家孕 
十有 
四月皆未育温叟视之曰疾也凡医妄以为有妊尔于是作大剂饮之虞部妻堕肉块百余有眉目状昌 
龄妻梦二童子色漆黑仓卒怖悸疾走而去彝孙外家堕大蛇犹蜿蜒不死三妇人皆无恙屯田郎中张 
妻年四十余而天癸不至温叟察其脉曰明年血溃乃死既而果然又贵江令王霁夜梦与妇人讴歌饮 
酒昼不能食如是三岁温叟治之疾益平则妇人色益沮饮酒易怠而讴歌不乐久之遂无所见温叟曰 
疾虽衰然未愈也如梦男子青巾而白衣者则愈矣后果梦则能食(夷坚志) 



<目录>卷二\神医

<篇名>徙痈

属性：南史曰薛伯宗善徙痈公孙恭患发背伯宗为气封之徙置斋前柳树上明日而痈消树边便起一 
瘤如拳大稍稍长二十余日瘤大脓烂出黄赤汁升余树为之痿损(太平御览) 



<目录>卷二\神医

<篇名>刘从周妙医

属性：韶州曲江人刘从周妙于医术有自得之见着书十篇大抵与世俗异其论痢疾云常人以白痢为 
冷证 
赤痢为热证故所用药如冰炭其实不然但手足和暖则为热当煎 米汤调五苓散继服感应丸二十 
粒即愈手足厥冷则为寒当服已寒丸之类凡治痢当以此别之初不问赤白也如盛夏发热有伤寒冒 
暑二证若热有进退则为冒暑一向热不止则为伤寒当以此别之 



<目录>卷二\神医

<篇名>拔麦中蛊

属性：有人家女病肿以榜召医皆不能识马嗣明问病由云鲁以手拔麦穗即有一赤物长二尺许似蛇 
入其 
手指中因惊倒即觉手臂疼肿月余渐及半身肢节俱肿痛不可忍嗣明处方治之皆愈(刘颖叔异苑) 



<目录>卷二\神医

<篇名>华佗医疾

属性：华佗沛国谯人通养性之术年且百岁而犹有壮容时人以为仙精于方药处剂不过数种心识分 
铢不 
假称量针灸不过数处若疾发结于内针药所不能及者乃令先以酒服麻沸散既醉无所觉因割破腹 
背抽割积聚若在肠胃则断截湔洗去疾秽而缝合敷以神膏四五日疮愈一月之间皆平复 



<目录>卷二\神医

<篇名>破腹取病

属性：华佗传一士大夫不快佗曰君病深当破腹取然君寿亦不过十年病不能杀君忍病十岁寿俱当 
尽不足故自刳裂士大夫不耐痛痒必欲除之佗遂下手所患寻瘥十年竟死(并魏志) 



<目录>卷二\神医

<篇名>扁鹊见齐桓侯

属性：扁鹊过齐初见齐桓侯曰君有疾公不应后又见之曰君有病乃可治之公曰卿欲治无病之人以 
求其 
功后又见公越人便走数日病发召越人越人曰初见君病在皮肤针灸所及再见君病在血脉汤药所 
及今见君病入骨髓司命亦无奈何后数日桓侯乃薨 



<目录>卷二\神医

<篇名>文挚

属性：文挚齐人也齐威王病发使召文挚挚至谓太子曰王病怒即愈王若即杀臣奈何太子曰无虑吾 
当救 
之文挚于是不时来见王及来不脱履而登床王大怒使左右持下将烹之后及太子扣头请救王怒遂 
解赦挚因此病愈六国时人(并史记) 



<目录>卷二\神医

<篇名>董奉

属性：董奉候官人也时交州刺史杜燮中毒药而死奉以太一散和水沃燮口中须臾乃苏燮自说初死 
时有一车门直入一处内燮于土窟中以土塞之俄顷闻太一使至追杜燮遂开土窟燮得出 



<目录>卷二\神医

<篇名>华佗

属性：华佗字符化善养生之术广陵太守陈登患胸烦满面赤不食使人请佗佗曰府君胸中有虫欲成 
盖腥 
物之所为乃作汤令登服之遂吐三升许虫虫头皆赤半身犹是生脍佗曰此病必更再发若值良医乃 
可救之后果发佗时不在病发遂卒 



<目录>卷二\神医

<篇名>脏气已绝

属性：县吏尹世苦四肢烦口中干不欲闻人声小便不利佗曰试作热食得汗则愈不汗后三日死即作 
热食而不汗出佗曰脏气已绝于内当啼哭而绝果如佗言(并魏志) 



<目录>卷二\神医

<篇名>病有六不治

属性：骄恣不论于理一不治轻身重财二不治衣食不能适三不治阴阳并脏气不定四不治形羸不能 
服药五不治信巫不信医六不治有一于此则重治难也(千金方引史记) 



<目录>卷二\神医

<篇名>随俗为医

属性：扁鹊名闻天下过邯郸闻贵妇人则为带下医过雒阳闻周人爱老人即为耳目瘅医来入咸阳闻 
秦人爱小儿即为小儿医随俗为变 



<目录>卷二\神医

<篇名>扁鹊兄弟三人

属性：冠子云扁鹊兄弟三人并医魏文侯问孰最扁鹊曰长兄神视故名不出家仲兄神毫毛故名不 
出闾臣针人血脉投人毒药故名闻诸侯 



<目录>卷二\神医

<篇名>竖伤脾

属性：济北王召淳于意诊脉诸女子侍者至女子竖竖无病意告永巷长曰竖伤脾不可劳法当春呕血 
死王 
曰得毋有病乎意对曰竖病重在死法中王召视之其颜色不变以为不然春竖奉剑从王之厕王去竖 
后令人召之即仆于厕呕血死病得之流汗流汗者同法病内重毛发而色泽脉不衰此亦关内之病也 
(并史记) 



<目录>卷二\神医

<篇名>病狂

属性：蕲水县高医庞安时治病无不愈其处方用意几于古人自言心解初不从人授也蕲有富家子窃 
出游 
值邻人有斗者排动屋壁富人子大惊惧疾走惶惑突入市市方陈刑尸富人子走仆尸上因大惊到家 
发狂性理遂错医巫百方不能已庞为剂药求得绞囚绳烧为灰以调药一剂而愈庞得他人药尝之入 
口即知其何物及其多少不瘥也(张右史明道杂志) 



<目录>卷二\神医

<篇名>肝气暂舒

属性：四明僧奉真良医也天章阁待制许元为江淮发运使奏课于京师方欲入对而其子病亟瞑而不 
食 
能延数日之期否奉真曰如此自可诸脏皆已衰唯肝脏独过脾为肝所胜其气先绝一脏绝则死若急 
泻肝气令肝气衰则脾少缓可延三日过此无术也乃投药至晚乃能张目精稍复啜粥明日渐苏而能 
食元甚喜奉真笑曰此不足喜肝气暂舒尔无能为也后三日果卒(笔谈) 



<目录>卷三\神方

<篇名>梦获神方

属性：虞雍公拜甫绍兴二十八年自渠州守召至行在憩北郭外接待院因道中冒暑得泄痢疾连月重 
九日 
梦至一处类神仙居一人被服如仙官延之坐视壁间有韵语药方一纸读之数遍其词曰暑毒在脾湿 
气连脚不泻则痢不痢则疟独炼雄黄蒸饼和药甘草作汤服之安乐别作治疗医家大错梦回尚能记 
即录之盖治暑泄方也如方服遂愈(夷坚志) 



<目录>卷三\神方

<篇名>梦药愈眼疾

属性：饶州民郭端友精意事佛绍兴乙亥之冬募众纸笔缘自出力以清旦静念书华严经期满六部乃 
止癸 
未之夏五部将终忽两目失光翳膜障蔽巫医针刮皆无功自念唯佛力可救次年四月晦誓心一日三 
时礼佛观音愿于梦中赐药或方书至五月六日梦皂衣人告曰汝要眼明用獭掌散熊胆丸则可明日 
遣诣市药但得獭掌散点之不效后于道藏获观音治眼熊胆丸方举室惊喜即根据方市药旬日乃成服 
之二十余日药尽眼明至是年十月平复如初即日接书前帙感灵应特异增为十部乃止今眸子了然 
外人病自疾者服其药多愈药用十七品南熊胆一分为主黄连密蒙花羌活各一两半防己二两半草 
龙 
胆蛇蜕地骨皮大木贼仙灵脾皆一两瞿麦旋复花甘菊花皆半两蕤仁二钱半麒麟竭一钱蔓菁子一 
协议为细末以羯羊肝一具煮其半焙干杂于药中取其半生者去膜烂研入上件药杵而丸之桐子大 
饭后米饮下三十丸诸药修治无别法唯木贼去节蕤仁用肉蔓菁水淘蛇蜕炙云(夷坚志) 



<目录>卷三\神方

<篇名>观音治痢

属性：李景纯传有一妇人久患痢将死梦中观音菩萨授此方服之遂愈用木香一味细末米饮调服( 
本草) 



<目录>卷三\神方

<篇名>人参胡桃汤

属性：洪辑居溧阳县西寺事观音甚敬幼子佛护病痰喘医不能治凡五昼夜不乳食证危甚又呼医杜 
生诊 
视之曰三岁儿抱病如此虽扁鹊复生无如之何尔辑但忧泣办凶具而其母以尝失孙愁悴尤切辑益 
窘惧投哀请祷于观音至中夜妻梦一妇人自后门入告曰何不服人参胡桃汤觉而语辑辑洒然悟曰 
是儿必活此盖大士垂教尔急取新罗人参寸许胡桃肉一枚不暇剥治煎为汤灌儿一蚬壳许喘即定 
再进遂得睡明日以汤剥去胡桃皮取净肉入药与服喘复作乃只如昨夕法治之信宿有瘳此药不载 
于方书盖人参定喘而带皮胡桃则敛肺也予以淳熙丁未四月有痰疾之挠因晚对上宣谕使以胡桃 
肉三颗生姜三片临卧时服之毕即饮汤三两呷又再嚼桃姜如前数且饮 汤勿行动即就枕既还玉 
堂如恩指敬服旦而嗽止痰不复作辑之事亦类此云(己志) 



<目录>卷三\神方

<篇名>悬痈

属性：谷道外肾之间所生痈毒名为悬痈医书所不载世亦罕有知者初发唯觉甚痒状如松子大渐如 
莲实 
四十余日后始赤肿如胡桃遂破若破则大小便皆自此去不可治矣其药用横纹大甘草一两截长三 
寸许取山涧东流水一大碗井水河水不可用以甘草蘸水文武火慢煮不可性急须用三时久水尽为 
度擘视草中润然后为透却以无灰酒两碗煮俟至一半作一服温服之初未便效验二十日始消未破 
者不破可保安平虽再进无害兴化守姚康朝正苦此痈众医拱手两服而愈 



<目录>卷三\神方

<篇名>神授乳香饮

属性：吴大昔以泥补葺善神后因结屋坠梯折伤腰势殊亟梦神来云汝昔尝救我我不敢忘授以乳香 
饮 
其方用酒浸虎骨败龟黄 牛膝萆 续断乳香七品觉而能记即唤子买药敬服之一旬愈(己志) 



<目录>卷三\神方

<篇名>梦张王药愈痈

属性：时康祖为广德宰事张王甚敬举家不食猪后授温 下体抱疾小愈左乳复生痈继又胸臆间结 
核其 
大如拳坚如石荏苒半岁百药皆不能施已而牵掣臂腋彻于肩痛楚特甚亟祷王祠下梦间语曰若要 
安但用姜自然汁制香附服之可也梦觉呼其子检本草视之二物治证相符访医者张棣亦云有理遂 
用香附去毛姜汁浸一宿为末二钱米饮调才数服疮脓流出肿硬渐消自是获愈(庚志) 



<目录>卷三\神方

<篇名>救疫神方

属性：靖康二年春京师疫气大作有异人书一方于斋舍凡因疫发肿者服之无不效其方黑豆二合炒 
令香熟甘草二寸炙黄以水二盏煎其半时时呷之(同上) 



<目录>卷三\神方

<篇名>治吐血

属性：秀州进士陆迎忽得疾吐血不止气蹶惊颤狂躁跳跃双目直视至深夜欲拔户而出如是两夕诸 
医遍 
用古方及草泽单方拯疗不瘳举家哀诉所事观音梦授一方但服一料当永除根本用益智一两生珠 
二钱青皮半两麝一钱碾细末灯心汤调陆觉取笔记之明日治药病随手而愈(同上) 



<目录>卷三\神方

<篇名>吕真人治目疾

属性：江陵傅氏家贫鬻纸为业性喜云水见必邀迎小阁塑吕仙翁像朝暮焚香敬事甚谨虽妻子不许 
辄至 
一日有客方巾布袍入共语曰适有百金邀傅饮傅目FS 昏多泪客教用生熟地黄切焙椒去目及闭口者 
微炒三物等为末蜜丸桐子大五十丸盐米饮空心下傅如方治药不一月目明夜能视物享年八九十 
耳目聪 明精力如少年(辛志) 



<目录>卷三\神方

<篇名>惊风妙药

属性：赵周氏之子三岁忽惊风掣 体如反张弓不纳乳食四肢尽冷众医莫能措手族弟善信来云邑 
主 
簿李赓藏一方疗此证如神急求并力治药才合就便以擦儿齿少顷作哕咳声手稍转动自夜至旦灌 
两 
饼从此平复赵焚香设誓将终其身以施人名蝎稍饼子用赤足全蜈蚣一条蝎梢乳香白花蛇肉朱砂 
天南星白僵蚕各半两麝香三钱凡八味砂乳麝别研蛇酒浸去皮骨取净南星煨熟蚕生用与蜈蝎五 
者为末别研三者和均酒糊丸捏作饼径四分煎人参或薄荷或金银花汤磨化一粒周岁以下者半之 
全活小儿不可计(庚志) 



<目录>卷三\神方

<篇名>治内障羊肝丸

属性：治目方用黄连者多矣而羊肝丸尤奇特异用黄连末一两白羊子肝一具去膜同于砂盆内研令 
极细 
众手为丸梧桐子大每服以温水下三十丸连作五剂但是诸目疾及翳障青盲皆治忌猪肉冷水唐崔 
承元者因官治一死囚出活之囚后数年以病目致死一旦崔为内障所苦丧明逾年后半夜叹息独坐 
忽闻阶除悉 之声崔问为谁徐曰是昔蒙活囚今故报恩至此遂以此方告言讫而没崔根据此合 
服不数月眼复明(本事方) 



<目录>卷三\神方

<篇名>神精丹

属性：许叔微家一妇人梦二苍头一在前一在后手中持一物前者云到也未后者应云到也击一下爆 
然有 
声遂魇觉后心一点痛不可忍昏闷移时叔微所合神精丹有此证即取三粒令饵之过数刻痛止神醒 
其方出千金中殆晋景公梦二竖之比也(同上) 



<目录>卷三\神方

<篇名>寒嗽

属性：晋之侄事观音甚谨适苦嗽逾月夜梦老僧呼谓之曰汝嗽只是感寒吾有方授汝但用生姜一物 
切作薄片焙干为末糯米糊丸芥子大空心米饮下三十丸觉如其言数服而愈(癸志) 



<目录>卷三\神方

<篇名>丁公藤愈风

属性：南史解叔谦雁门人母有疾夜于庭中稽颡祈告闻空中云得丁公藤治即瘥访医及本草皆无至 
宜都山中见一翁伐木云是丁公藤疗风乃拜泣求得之及渍酒法受毕失翁所在母疾遂愈(本草) 



<目录>卷三\神方

<篇名>丸

属性：江陵府节度使进 丸方臣有弟 年三十一中风床枕五年百医不瘥有道人钟针者因睹此 
患可 
饵 丸必愈其药多生沃壤五月间收洗去土摘其叶及枝头九蒸九曝不必太燥但取蒸为度杵为 
末炼蜜丸梧子大空心温酒米饮下二三十丸所患忽加不得忧至四十服必复如故五十服当丁壮奉 
宣付医院详录又知益州张咏进表云臣因换龙兴观掘得一碑内说修养气术并药二件根据方差人访 
问采觅其草颇有异金棱紫线素根紫 对节而生蜀号火 茎叶颇同苍耳谁知至贱之中乃有殊常 
之效臣自吃至百服眼目轻明即至千服须发乌黑筋力轻健效验多端臣本州有都押衙罗守一曾因 
中风坠马失音不语臣与十服其病立痊又和尚智严年七十患偏风口眼 斜时时吐涎臣与七服亦 
便瘥今合一百剂差职员史元奏进(同上) 



<目录>卷三\神方

<篇名>一服饮

属性：福唐梁绲心脾疼痛数年之间不能得愈服药无效或教供事秽迹神且持诵咒语久之梦中告曰 
与汝 
良药名为一服饮可取高良姜香附子等分如本条修制细末二钱匕温陈米饮下空心服为佳不烦再 
服已而果验后尝以济人皆效(类编 百一选方云二味须各炒然后合和同炒即不效) 



<目录>卷三\诊法

<篇名>诊法

属性：诊法常以平旦阴气未动阳气未散饮食未进经脉未盛络脉调均气血未乱故乃可诊有过之脉 
切脉动静而视精明察五色观五脏有余不足六腑强弱形之盛衰以此参决死生之分(千金方) 



<目录>卷三\诊法

<篇名>动脉

属性：十二经皆有动脉独取寸口以决五脏六腑死生吉凶之法寸口者脉之大会手太阴之动脉也人 
一呼 
脉行三寸一吸脉行三寸呼吸定息脉行六寸人一日一夜凡一万三千五百息脉行五十度周于身漏 
水下百刻荣卫行阴阳各二十五度为一周也故五十度复会于手太阴太阴者寸口也即五脏六腑之 
终始(千金方) 



<目录>卷三\诊法

<篇名>脉形气逆顺

属性：孙尚药曰凡诊脉先视人之长短肥瘦形气相得者不病形气不相得者病形气损者危形气反者 
死形 
气既反脉又加之悬绝者形气俱病见者立死故人长脉亦长人短脉亦短人肥脉亦浓人瘦脉亦急此 
形气之相得也然人赖五行以生而常为八邪所攻若非次有误中他邪得病亦易为治疗谓形气相得 
也形气不相得而反者谓人长脉短之类若得病必难拯治此是人之气候无病者不久当病病者危危 
者死矣切须畏忌撙节和气养神勿更恣意不慎转耗天真深思深思(鸡峰方) 



<目录>卷三\诊法

<篇名>四时之脉

属性：凡脉顺四时者谓春弦夏洪秋毛冬石中有和气软滑而长乃是不病之人得病即易为治疗盖从 
和气 
而生也用法万全如气反脉逆形气相失名曰不可治是形盛气虚形虚气盛故不可治也凡人形气俱 
虚安谷者过期而死不安谷者不过期而死安谷谓饮食且进期是八节之气候也(鸡峰方) 



<目录>卷三\诊法

<篇名>肥瘦虚实

属性：诊脉治病必先度人之肥瘦以调气之虚实虚则补之实则泄之若形瘦脉大胸中多气者必死是 
形气 
俱不足而脉反有余故死也故人形盛脉细少气不足者危危者近于死也犹有可治之理以气不足而 
形盛故也其形气相得者生是人形气肥瘦长短气候相得故生也参五不调者病谓脉气交乱而不调 
故病也上下寸关尺三部脉如参椿者病甚也三部脉左右手十至不可数者死是一呼一吸脉来往十 
至以上无生气也故死矣(鸡峰方) 



<目录>卷三\诊法

<篇名>形气相得相反

属性：大凡诊脉先定四时之脉便取太过不及虚实冷热寒温至数损益阴阳衰盛五行生克脏腑所属 
看之 
以为大法然后取其人形神长短肥瘦气候虚实盛衰性气高下布衣血食老幼强弱但顺形神四时五 
气气候无过者生之本其形气与五行者危病若过盛而形气反逆脉有悬绝者死不治矣(鸡峰普济 
方) 



<目录>卷三\诊法

<篇名>善别脉

属性：郭玉广汉人也后汉章帝时为侍郎为人善别脉知人生死帝令童男衣女子之衣诈云其病使玉 
诊脉王曰此女谁言病据脉状阳盛阴弱臣谓非女帝善之迁五官中郎将 



<目录>卷三\诊法

<篇名>庞安常脉法

属性：察脉之要莫急于人迎寸口是二脉相应如两引绳阴阳均则绳之大小等凡平人之脉人迎大 
于春夏寸口大于 
秋冬何谓人迎喉旁取之内经所谓别于阳者也越人不尽取诸穴之脉但取手太阴之行度鱼际后一 
寸 
九分以配阴阳之数而得关格之脉然不先求喉手引绳之义则昧尺寸阴阳关格之所起寸四倍于尺 
则上鱼而为溢故言溢者寸倍尺极矣溢之脉一名关一名内格一名阴乘之脉曰外关者自关以上外 
脉也阴拒阳而出故曰外格阴生于寸动于尺今自关以上溢于鱼际而关以后脉伏行是为阴壮乘阳 
而阳竭阳竭则死脉有是者死矣此所谓寸口四倍于人迎为关阴之脉者也关以后脉当一寸而沉过 
者谓尺中倍于寸口至三倍则入尺而为覆故言覆者尺倍寸极矣覆之脉一名曰内关一名曰外格一 
名曰乘阳之脉内关者关以下内脉也外格者阳拒阴而内入也阳生于尺动于寸今自关以下覆入尺 
泽而关以前脉伏行则为阳亢乘阴而阴竭亦死脉有是者死矣此所谓人迎四倍于寸口为格阳之脉 
也经曰人迎与寸口皆盛过四倍则为关格关格之脉羸不能极天地之精气而死所谓关格者覆溢是 
也虽然独覆独溢则补泻以生之尺部一盛泻足少阳补足厥阴二盛泻足太阴补足少阴三盛泻足阳 
明补足太阴皆二泻而一补之四盛则三阳极导之以针当尽取少阳太阴阳明之穴脉静者取三阳于 
足脉数者取于手泻阳二当补于阴一至寸而反之脉有九候者寓浮中沉于寸关尺也且越人不取十 
二经穴者直以二经配合于手太阴行度自尺至寸一寸九分之位复分三部部中有浮中沉以配天地 
人也又曰中风木伤寒金温水热火温病起于湿湿则土病土病而诸脏受害其本生于金木水火四脏 
之变也阳浮阴濡为风温阳数阴实为温毒阳濡阴急为湿温阴阳俱盛为温疟其治之也风湿取足厥 
阴木手少阴火温毒专取少阳火伤寒取手太阴经手少阴火湿温取足少阴水乡人皆为我能与伤寒 
语我察伤寒与四温变辩其疑似而不可乱也故定阴阳于喉手配覆溢于尺寸寓九候于浮沉分四温 
于伤寒此皆扁鹊略开其端而余参以内经诸书考究而得其说审而用之顺而治之病不得逃焉(张 
右史集) 



<目录>卷三\诊法

<篇名>太素之妙

属性：予伯祖张讳(宁宗庙讳)字子充歙人也家旧以财雄乡里族人有以医名者因留意焉长闻蕲水 
道人 
庞君安常以医闻淮甸径从之游一日丐者扣门自言为风寒所苦庞君令以药济之丐者问当用何汤 
使庞君见其手执败扇指以此煎汤调所服之药公初不省其意乃曰岂非本草所谓败扇能出汗者乎 
庞曰然公辞归叹曰庞君用药则善矣闻川有王朴先生者其察脉非特知人之病而太素之妙能测人 
之死生祸福见于未着之前服膺几年尽得其妙乃辞而归先是宣之南陵有富者唯一子而家累万计 
适中寒疾以为不可救则气息仅存以为可疗则邈不知人召公治之公笑曰正有此药然此病后三日 
当苏苏必欲饮水则以此药与之服毕当酣寝切勿惊动醒则汗解而安矣富者如其言其子之疾果愈 
南陵宰其妻亦苦寒疾医者环视无所措手公探囊中得药服之疾起矣如其言而亦安祈门宰陈君孺 
闻公之名召之是时县学士子余三十人闻公太素之妙丞相汪公廷俊预学职陈请遍拯生员公拯至 
丞相则曰南人得北脉后官当相国然登第后必自北方起时丞相欲往京师家贫公力赞其行至京 
师邈未有遇因言于公曰恐误所许之术公曰安之当达矣未逾年果登第授北京大名簿徊环北京而 
梁公子美辟之迁至太中大夫后至宣政末力赞太上皇入继大宝而正位槐鼎皆自北方起也丞相范 
公尧夫当 徽庙即位之初朝廷以其旧德元勋将虚左召之而丞相婴疾召公诊视问曰某此去寿几 
何公曰丞相脉不出半年丞相曰使某得至京师皆先生力也公曰如此则可丞相遂同公朝京师朝廷 
方欲大用范公力辞授以醴泉观使奏公以假承务郎丞相后果以不起闻矣公出京至宋尚书蹇公序 
辰知应天府召公察脉公曰尚书无官脉旦夕必有失俄被旨放归田里未逾半年复召公察脉问曰某 
复如何公曰今日之脉与前不同当得郡矣不超时而知杭州蔡元度枢密吴国夫人王荆公女也有疾 
召公而愈叹曰天下医工未有妙如张承务者黄君谟诰授淮西提刑过当涂遇之公察脉而言曰大夫 
食禄不在淮西相次还朝矣然非今日宰相所谓宰相者犹未起起则有召命不满岁当三迁又曰大夫 
不病而细君病良可忧九月矣后朝廷召蔡公京用之而黄君阶此而进一岁之内皆如公言作序送公 
曰余自崇宁年中授淮西提刑待次南归过当涂遇故人张子充为予切脉而言曰大夫食禄不在淮西 
相次还朝矣然非今日宰相所谓宰相者犹未起起则有召命不满岁当三迁又曰大夫不病而细君病 
良可忧九月今丞相蔡公当国被旨除户部郎中八月迁吏部九月长寿县君刘氏卒十二月迁左司此 
数者与子充之言若合符节夫察人之脉知其病不病可治不可治故有之矣察夫之脉而知妇死生者 
间或有之至于察庶官之脉而知当朝宰相之出入未之见也自非术数穷天地智识窥造化其孰能与 
于此哉三年六月为之赋诗因序其略黄山楼挂斗牛星三十六峰森翠屏温泉一派渭东溟下有丹砂 
连 
赤城轩辕黄帝招广成采山饮水学长生夜半常谈内外经飘风骤雨迅雷霆独骑龙去游天庭至今山 
水默通灵张君尽得其精英温润如玉清如冰放指测人无遁形三尸九虫潜震惊富贵贫贱及死生自 
量多少提重轻无嫌黑白太分明片言只字皆至诚当时将相及公卿邀至在门倒屣迎其言柬 色骄 
矜马须欲往人不行惠然访我来岩扃且谓连珠脉已形口不可传心可铭一饮三斗如建瓴老夫先醉 
君独醒短歌不足为先声尚有史官书姓名及姑熟李公(端叔之仪)青山郭公功甫(祥正)尚书黄公 
道 
夫太尉薛公(肇明)皆与之游先是功甫有子得异疾四肢如削人视其气息仅存以命在须臾召公诊 
之公曰无足忧翌日功甫饭公公曰所召何人功甫即言所召者惟吾子充一人而已公曰可增一客及 
期问公何人可预此席公以郭之病子对功甫曰儿如此岂能陪燕豆公未应间力请其子同席遽授一 
药 
酒未再进疾大作涎沫皆出公令视之必有物在其间果得一鱼骨随出旧疾因顿愈有诗送公云君不 
见左真人韩伯休闻名不可见今乃逢张侯张侯生新安声名满皇州探赜阴阳关寿命推短修何代无 
异人志妙安可求灵丹辄起死固匪医之流衣冠乃儒者眉宇仙气浮愿言分一粒洗我千岁忧高飞出 
尘寰相追汗漫游而黄公道夫序之则曰张君字子充得脉于异人来游京师能以疾证占休咎告于省 
府之官累累皆中或怪其异疑用它术寓言在脉予曰不然万物堕五行数中五行之在五脏死生祸福 
之变动于脉见于面闻于声乃其深切着明者也又何疑之哉其术方行于京师偶以忧还江上略书其 
事以告东南好事者与之共信焉元符己卯正月二十二日 山黄裳书及绍兴间待制曾公开守徽日 
视事之始因召先祖挥字子发医乃问曾出外方否对以蚤岁从先兄子充往建康公再三叹曰子充之 
术非常术也不知其为此邦人询待制公乃薛公子婿尔当公在都下时乡邦前辈在国学人无不扣之 
而殿院胡公汝明求诊公曰公当登第然心脉未圆俟圆则成矣后往见之许其不出此举遂中壬辰年 
之第先是士夫闻公名者皆踵至沓来惟恐其后有授全齐二车者方其未有所授公诊脉谓之曰公脉 
止有七日及五日有全齐二车之除乃曰张某妄人耳言我脉止有七日今五日乃有此除深怒之及七 
日晨起盥嗽遽仆于地子弟视之已不可救亟召公而告其疾公曰 游脉见前以言之不可疗矣其 
子 
后作文拟扁鹊过齐见齐桓之事推美公之先见如此公归乡时承议董正封为徽守召诊其脉公曰承 
议今 
岁必当荫子董以为官既未该奏补亦非郊祀之年族人中亦未有可以奏官及之者疑之适宛陵幕僚 
沿檄至徽亦云子充之言不独许承议亦许宛陵守矣恐不足信未逾年而 徽庙登极凡守土之臣并 
得捧表恩泽先祖随侍至建康一日有一妇人扣门求药伯祖偶不在舍先祖为诊之既归则禀伯祖以 
妇人六脉所受之患并所与之药伯祖云如吾弟所与药病当退矣此妇人据其脉气当婺居三年左乳 
下必有黑痣或再来当问之适及三日而妇人果再扣门先祖问其所以果如伯祖之言及绍兴丙寅资 
政何公铸谪居新安先祖累蒙资政招医后何公有序送之云余自弱冠游学金陵已闻张子充以医名 
江东士大夫多神其术以谓其察脉非特知人之疾至于贵贱祸福期以岁月旬日若神余尝异之而恨 
未识其人也后三十年余谪居新安识其弟挥方知子充为此邦人且闻其事甚详挥尝亲授指教于子 
充故其议论有据切脉精审今为此邦医师之冠余居徽三年多赖其延医故特书之因以见子充之术 
果不凡其传于后者犹如此也惜乎公名盛于崇宁大观时而享年止四十有九卒于南昌是日也晨起 
见郡将云某之大事在今日午时后事必当累公郡将曰不至此否公曰吾诊脉血已入心矣使人俟之 
果如期而卒(张季明自记其伯祖子充事) 



<目录>卷三\诊法

<篇名>鱼游戏

属性：太常博士杨日宣病寒郝允诊曰君脉首震而尾息尾震而首息在法为鱼游 戏不可治不数日 
死(邵氏见闻录) 



<目录>卷三\伤寒

<篇名>百之本

属性：真诰有言曰常不能慎事上者自致百 之本而怨咎于神灵乎当风卧湿反责它人于失覆皆痴 
人也 
夫慎事上者谓举动之事必当慎思若饮食恣情阴阳不节最为百 之本致使虚损内起风湿外侵所 
以共成其害如此者岂得关于神明乎惟当动于药术疗理尔 



<目录>卷三\伤寒

<篇名>察病先识其源

属性：欲疗病先察其源先候其病机五脏未虚六腑未竭血脉未乱精神未散服药必活若病已成可得 
半愈病势已过命将难全 



<目录>卷三\伤寒

<篇名>病之所由

属性：夫病之所由来虽多端而皆关于邪邪者不正之因谓非人身之常理风寒暑湿饥饱劳逸皆各是 
邪非 
独鬼气疫疠者矣人生气中如鱼在水水浊则鱼瘦气昏则人病邪气之伤人最为深重经络既受此气 
传入脏腑脏腑随其虚实冷热结以成病病又相生故流遍遂广精神者本宅身以为用身既受邪精神 
亦乱神既乱矣则鬼灵斯入鬼力渐强神守稍弱岂得不致于死乎古人譬之植杨斯理当矣但病亦别 
有先从鬼神来者则宜以祈祷祛之虽曰可祛犹因药疗致益昔李子豫有赤丸之例是也其药疗无益 
者是则不可祛晋景公膏肓之例是也大都鬼神之害则多端疾病之源唯一种盖有轻重者尔(三说 
本草) 



<目录>卷三\伤寒

<篇名>六经伤寒用药格法

属性：夫伤寒始自太阳逆传阳明至于厥阴而止六经既别治法不同太阳属膀胱非发汗则不愈必用 
麻黄 
者以麻黄生于中牟雪积五尺有麻黄处雪则不聚盖此药能通内阳气却外寒也阳明属胃非通泄则 
不愈必用大黄芒硝以利之少阳属胆无出入道柴胡与半夏能利能汗佐以子芩非此不解太阴属 
脾 
中州土也性恶寒湿非干姜白术不能温燥少阴属肾性畏寒燥非附子必不能温厥阴属肝藏血养筋 
非温平之药不能润养此经常之道也后学不知伦类妄意进饵遂致错乱诸证蜂起夭伤人命可不究 
辩且三阳病汗下和解人必知之至太阴脾经温燥不行亦当温利自阳明出如温脾丸用大黄者是也 
少阴肾经虽用附子复使麻黄则知少阴亦自太阳出厥阴用桂自少阳出明矣及其二阳郁闭皆当自 
阳明出故三阴皆有下证如少阴口燥咽干下利清水太阴腹满时痛厥阴舌卷肾缩皆当下之学人宜 
审详不可率易投也 



<目录>卷三\伤寒

<篇名>伤寒有五

属性：伤寒有五有中风有伤寒有湿温有热病有温病自霜降至春分伤风冷即病者谓之伤寒冬受寒 
气春又中风而病者谓之温病至夏发者名热病病而多汗者谓之湿温其伤八节虚邪者谓之中风 



<目录>卷三\伤寒

<篇名>阳证伤寒

属性：程元章婺源游汀人与妻皆嗜食鳖婢梅香主 饪每滋味不适口必挞之尝得一大者长尺方操 
刀欲 
屠睹其伸缩颤悸为之不忍指而与言我寻常烹制少失必遭杖责罚今放汝不杀亦不过痛打一顿遂 
解缚置于舍后污池中池广二丈水亦未尝竭程夫妇以鳖肥大且满意饫餐既失之怒甚杖婢数十经 
二年婢患热疾发狂奔躁不纳粥饮体热昏愦盖阳证也家人知不可疗升入池上茅亭以待绝命明日 
天未晓闻有扣宅后门扉者谓为鬼物叱去之乃言我是梅香病已无事乞令归家启关信然问其故对 
曰半夜后仿佛见一黑物将湿泥草遍罨我身上环绕三四十匝便觉心下开豁四肢清凉全无所苦始 
知独在亭子内程氏未以为然迨暮复使往效昨夕偃卧而密伺察之见巨鳖自池出衔水藻浮萍遮覆 
其体程不省所以婢详道本末云鳖此昔日其大加倍视尾后穿窍尚存于是涸池取得之送诸深溪程 
追悼前过不复食此乡人闻者相传以为戒邑医虞和仲时到彼亲见其事为洪作霖梦弼言热证之极 
猝未可解者汲新井水浸衣裳互熨之为妙不谓水族细微亦能如此盖阴德所招云(类编) 



<目录>卷三\伤寒

<篇名>竹叶石膏汤

属性：袁州天庆观主首王自正病伤寒旬余四肢乍冷乍热头重气塞唇寒面青累日不能食势已甚殆 
袁唯 
一医徐生能调治此疾诊之曰脉极虚是为阴证必服桂枝汤乃可观宇去城三里徐居在城内留药而 
归未及煮若有语之曰何故不服竹叶石膏汤王回顾不见寮中但有一老道士适入市只小童子在呼 
问之曰恰何人到此曰无人自正惑焉急遣邀徐医还正告之教我服此如何徐曰寒燠如冰炭君之疾 
状已危果饵前药立见委顿它日杀人之谤非吾所能任也自为煮桂枝汤一碗曰姑饮之正使不对病 
犹未至伤生万一发躁狂眩旋用师所言未为晚方酬答次复闻耳傍人云何故不肯服竹叶石膏汤 
自正益悚俟徐去即买见成药两帖付童使煎又闻所告如初于是断然曰神明三告我殆是赐以更生 
安得不敬听即尽其半先时头不能举若戴物千斤倏尔轻清唇亦渐暖咽膈通畅无所碍悉服之少顷 
汗出如洗径就睡及平旦脱然如常时自正为人谨饬常茹素与人斋醮尽诚故为神所佑如此(庚志) 



<目录>卷三\伤寒

<篇名>圣散子之功

属性：圣散子主疾功效非一去年春杭州民病得此药全活者不可胜数所用中下品药略计每千钱即 
得千服所济已及千人昔薄拘罗尊者以一诃梨勒施一病比丘故获报身身常无众疾 



<目录>卷三\伤寒

<篇名>柴胡咀

属性：朱肱吴兴人尤深于伤寒在南阳太守盛次仲疾作召肱视之曰小柴胡汤证也请并进三服至晚 
乃觉 
满又视之问所服药安在取视乃小柴胡散也肱曰古人制 咀锉如麻豆大煮清汁饮之名曰汤所以 
入经络攻病取快今乃为散滞在膈上所以胸满而病自如也因旋制自煮以进两服遂安(夷坚志) 



<目录>卷三\伤寒

<篇名>寒厥

属性：刘锡镇襄阳日宠外家病伤寒暴亡众医云脉绝不可治或言市上卖药许道人有奇术可用召之曰 
是寒 
厥尔不死也乃请健卒三十人速掘地作坑炽炭数百斤杂薪烧之俟极热施荐覆坑舁病患卧其上盖 
以毡蓐少顷气腾上如蒸炊遍体流汗衣被透湿已而顿苏始取药数种调治即日愈(同上) 



<目录>卷三\伤寒

<篇名>风湿不可汗下

属性：论风湿不可汗下春夏之交人病如伤寒其人汗自出肢体重痛转仄难小便不利此名风湿非伤 
寒也 
阴雨之后卑湿或引饮过多多有此证但多服五苓散小便通利湿去则愈切忌转泻发汗小误必不可 
救初虞世云医者不识作伤风治之发汗死下之死己未年京师大疫正为此予自得其说救人甚多壬 
辰年予守官洪州一同官妻有此证因劝其速服五苓散不信医投发汗药一夕而毙不可不谨也大抵 
五苓散能饮水去湿耳胸中有停饮及小儿吐 欲作痫服五苓散最效初君之说详矣予因广此说以 
信诸人(信效方) 



<目录>卷三\伤寒

<篇名>取汗不可先期

属性：南史记范云初为陈武帝属官武帝有九锡之命在旦夕矣云忽感伤寒之疾恐不得预庆事召徐 
文伯 
诊视以实恳之曰可便得愈乎文伯曰便瘥甚易政恐二年后不复起耳云曰朝闻道夕死犹可况二年 
乎文伯以火烧地布桃叶设席置云于上顷刻汗解裹以温粉翌日愈云甚喜文伯曰不足喜也后二年 
果卒夫取汗先期尚促寿限况罔顾表里不待时日便欲速效乎每见病者不耐未三四日昼夜促汗医 
者随情顺意鲜不败事故予书此为医者之戒(本事方) 



<目录>卷三\伤寒

<篇名>伤寒舌出

属性：临安民有因病伤寒而舌出过寸无能治者但以笔管通粥饮入口每日坐于门一道人见之咨嗟 
曰吾 
能疗此顷刻间尔柰药不可得何家人闻而请曰苟有钱可得当竭力访之不肯告而去明日又言之至 
于旬时会中贵人罢直归下马观病者道人适至其言如国中贵问所须乃梅花片脑也笑曰此不难置 
即遣仆驰取以付之道人屑为末掺舌上随手而缩凡用五钱病立愈(丁志) 



<目录>卷三\伤寒

<篇名>四时疠疾

属性：周礼天官下曰疾医长养万民之疾病四时皆有疠疾春时有 首疾(头痛)夏时有痒疥疾秋时 
有疟寒疾冬时有嗽上气疾 



<目录>卷三\伤寒

<篇名>辩痧病

属性：痧病江南旧无今东西皆有之原其证医家不载大凡才觉寒栗似伤寒而状似疟但觉头痛浑身 
壮热 
手足厥冷乡落多用艾灸以得砂为良有因灸脓血迸流移时而死者诚可怜也有雍承节印行此方云 
初得病以饮艾汤试吐即是其证急以五月蚕蜕纸一片碎剪安碗中以盘盖密以汤泡半碗许仍以纸 
封棣缝勿令透气良久乘热饮之就卧以浓衣被盖之令汗透便愈如此岂不胜如火艾枉残害人命敬 
之信之(叶氏录验方) 



<目录>卷三\伤寒

<篇名>暑气所中

属性：今岁热甚闻道路城市昏仆而死者此皆虚人劳人或饥饱失节或素有疾一为暑气所中不得泄 
即关 
窍皆窒非暑气使然气闭塞而死也古方治暑无它但用辛甘发散疏导心气与水流行则无害矣崇宁 
乙酉岁余为书局时一养马仆驰马出局下忽仆地绝急以五苓大顺散灌之皆不验已超时同舍王相 
使取大蒜一握道上热土杂研烂以新水和之滤去滓决其齿灌之少顷即苏至暮此仆为余复御而归 
乃知药病相对有如此者此方本徐州沛市县门忽有板书钉其上或传神仙欲以救人者沈存中王圣 
美皆着其说而余亲验之乃使书百本散远近庶几有救其急者也(石林老人避暑录) 



<目录>卷三\伤寒

<篇名>伤寒后睡不着

属性：人病伤寒阳证或患热疾服凉药而得愈饮食未充夜间辄睡不着是胆冷也若脉细身凉随其虚 
实下 
金液丹一服大冷者下百粒及五六十粒不甚冷者三二十粒即睡着当以脉证为准也脉细微大便不 
甚实小便清面色青白舌下不红面带青色皆冷证也(医余) 



<目录>卷三\伤寒

<篇名>伤寒瘥后之戒

属性：伤寒病初瘥不可过饱及劳动或食羊肉行房事与食诸骨汁并饮酒病方愈脾胃尚弱食过饱不 
能消 
化病即再来谓之食复病方愈气血尚虚劳太早病即再来谓之劳复又伤寒食羊肉行房事并死食诸 
骨汁饮酒者再病庞安常云饮酒者亦死 



<目录>卷三\伤寒

<篇名>用药不同

属性：夫伤寒中风湿温热病痉 时疫虽同阴阳之法须别作治疗若与伤寒同治必至危损经言脉有 
阴阳 
之法何也凡脉浮大洪数动滑此名阳脉也沉细涩弱弦微此名阴脉也阴病见阳脉者生阳病见阴脉 
者死审而察之 



<目录>卷三\诸风

<篇名>风者百病之始

属性：风者百病之始也清静则肉腠闭拒虽有苛毒弗能害故病久则传化上下不并良医弗为 



<目录>卷三\诸风

<篇名>中风用药

属性：凡中风用续命排风风引竹沥诸汤及神精丹茵芋酒之类更加以艾无不愈者然此疾积习之久 
非一 
日所能致皆大剂久而取效唐书载王太后中风喑默不语医者蒸黄 数斛以熏之得瘥盖此类也令 
人服三五盏便求效责医也亦速矣孟子曰七年之病三年之艾久而后知尔(本事方) 



<目录>卷三\诸风

<篇名>中风

属性：凡人中风脉无不大者非热也是风脉也中风有冷热阳病则热阴病则冷冷则用温风药热则用 
凉风 
药不可一概用也凡中风皆不可吐出涎人骨节中皆有涎所以转动滑利中风则涎上潮咽喉中衮响 
以药压下涎再归骨节可也不可吐出若吐出涎时间快意非久枯了人手足不可不戒也小儿惊风亦 
不可吐出涎其患与大人同方其发搐搦时不可捉住手足则涎不归手足当不随但宽松抱之可也( 
医余) 



<目录>卷三\诸风

<篇名>辩诸风证

属性：头风多饶白屑毒风面上生疮刺风状如针刺腰痛如锥痫风急倒作声发搐急慢顽风不认痛痒 
颈生斑剥暗风头旋眼黑不辩东西 风面生赤点肝风鼻闷眼 两睑赤烂偏风口眼 邪节风肢节 
断续指甲断落脾风心多呕逆酒风行步不前肺风鼻塞项疼胆风令人不睡气风肉自虫行肾风耳内 
蝉声阴间湿痒寒湿香港脚瘫风半身不遂痪风手足拳挛胃风不伏水土虚风风寒湿痹肠风脱肛泻血 
脑风头旋偏痛贼风发声不响产风四肢疼痛骨风膝肿如槌膝风腿寒骨痛心风健忘多惊盛风语言 
謇涩髓风臂膊酸疼脏风夜多盗汗血风阴囊湿痒乌风头面肿块皮风紫白癜癣肌风遍身燥痒体风 
身生肿毒闭风大便燥涩软风四肢不举绿风瞳人开大青风吐极青盲虎风发吼羊叫大风成片烂疮 



<目录>卷三\诸风

<篇名>诸风

属性：刘子仪曰经有急风候又有卒中风候又有风 候夫急风与卒中理固无二指风而言则谓之急 
风指 
病而言则谓之卒中其风 盖出于急风之候也何者经云奄然忽不知人咽中塞窒然舌强不能言如 
此则是中急风而生其候也发汗身软者生汗不出身直者死若痰涎壅盛者当吐之视其鼻人中左右 
上白者可治一黑一赤吐沫者死 



<目录>卷三\诸风

<篇名>风痱

属性：风痱者身无痛也病在脏四肢不收智不乱一旦臂不随者风痱也能言微有知则可治不能言者 
不可 
治足如履霜肘如入汤股胫淫铄眩闷头痛时呕短气汗出久则悲喜不常三年死凡欲治此病根据先后 
次第不得妄投汤药以失机宜非但杀人因兹遂为痼疾当先服竹沥饮子(鸡峰普济方) 



<目录>卷三\诸风

<篇名>风痉

属性：经有风痉候又有风角弓反张候痉者身体强直口噤如发痫状角弓反张者腰背反折不能俯仰 
二者皆曰风邪伤于阳之经而然也治法一同(同上) 



<目录>卷三\诸风

<篇名>腿

属性：经称 腿风者为四肢不收身体疼痛肌肉虚满是也以风邪侵于肌肉之间流于血脉之内既云 
肌肉 
虚满即风邪入肾之经络而然也水气论曰诸肿俱属于肾是也治法当兼理肾为得一云不治变为水 
气(同上) 



<目录>卷三\诸风

<篇名>风眩

属性：夫风眩之病起于心气不足胸中蓄热实故有高风面热之所为也痰热相感而动风风心相乱则 
闷瞀 
故谓之风眩闷瞀大人曰癫小儿则为痫一说头风目眩者由血气虚风邪入脑而牵引目系故也五脏 
六腑之精气皆上注于目血气与脉并上为目系属于脑后出于项中血脉若虚则为风邪所伤入脑则 
转而目系急故成眩也诊其脉洪大而长者风眩也凡人病发宜急与续命汤困急时但度灸穴便宜针 
之无不瘥者初得针了便灸最良(同上) 



<目录>卷三\诸风

<篇名>风痹

属性：夫痹者为风寒湿三气共合而成痹也其状肌肉顽浓或则疼痛此由人体虚腠理开则受于风邪 
也其 
邪先中经络后入于五脏其以春遇痹者为筋痹筋痹不已又遇邪者则移入于肝也肝痹之状夜卧则 
惊饮食多小便数夏遇痹者为脉痹血脉不流令人萎黄脉痹不已又遇邪者则移入于心心痹之状心 
下鼓气卒然逆喘不通咽干喜噫仲夏遇痹为肌痹肌痹不已后遇邪者则入于脾脾痹之状四肢懈堕 
发咳呕吐秋遇痹者为皮痹则皮肤都无所觉皮痹不已则入于肺肺痹之状气奔喘痛冬遇痹者为骨 
痹骨重不可举不遂而痛骨痹不已又遇邪者则移入于肾肾痹之状喜胀诊其脉大涩者为痹脉来急 
者为痹脉涩而紧者为痹(同上) 



<目录>卷三\诸风

<篇名>偏枯

属性：经有偏风候又有半身不遂候又有风偏枯候此三者大要同而古人别为之篇目盖指风则谓之 
偏风 
指疾则谓之半身不遂其肌肉偏小者呼为偏枯皆由脾胃虚弱所致也夫脾胃为水谷之海水谷之精 
化为血气润养身体今脾胃虚弱则水谷之精养有所不周血气偏虚为邪所中故半身不遂或至肌肉 
枯小尔治法兼治脾胃(皆鸡峰方) 



<目录>卷三\诸风

<篇名>小中不须深治

属性：风淫末疾谓四肢凡人中风悉归手足故也而疾势有轻重故病轻者俗名小中一老医常论小中 
不须 
深治但服温平汤剂正气逐湿痹使毒流一边余苦不作随性将养虽未能为全人然尚可苟延岁月若 
力攻之纵有平复者往往恬不知戒病一再来则难以支吾矣譬如捕寇拘于一室则不使之逸越自亡 
它虑或逐之再至则其祸当剧于前矣此语甚有理而予见世之病者大体皆如是但常人之情以幻质 
为己有岂有得疾为废人而不力治者此未易以笔舌喻也(泊宅编) 



<目录>卷三\诸风

<篇名>邪风

属性：邪风之至疾如风雨善治者治皮毛次治肌肤次治筋脉次治六腑次治五脏治五脏者半死半生 
也 



<目录>卷三\诸风

<篇名>风厥

属性：汗出而身热者风也汗出而烦满不解者厥也 



<目录>卷三\诸风

<篇名>睡防风吹

属性：睡中风吹手足或酸或疼或肿用盐炒热帕裹熨之微有汗出即愈仍用术附汤加羌活煎服(琐 
碎录) 



<目录>卷三\诸风

<篇名>白癞病

属性：昔有一僧得病状如白癞卒不成疮但每旦取白皮一升许如蛇蜕医者谓多啖炙爆所致与局方 
解毒雄黄丸三四服而愈 



<目录>卷三\诸风

<篇名>长松治大风

属性：释普明齐州人久止灵岩晚进五台得风疾眉发俱堕百骸腐溃哀号苦楚人不忍闻忽有异人教 
服长松 
明不知识复告之云长松生古松下取根饵之皮色如荠 长三五寸味微苦类人参清香可爱无毒服 
之益人兼解诸虫毒明采服不旬日毛发俱生颜貌如故今并代间士人多以长松杂甘草干山药为汤 
煎服甚佳然本草及诸方书皆不载独释慧祥作清凉传始序之(渑水燕谈) 



<目录>卷三\诸风

<篇名>瘵风癞绝不同

属性：瘵病骨先绝风病筋先绝癞病肉先绝(琐碎录) 



<目录>卷三\诸风

<篇名>食穿山甲动旧风疾

属性：余尝行衡州道中遇醴陵尉自卫阳方回以病归问其得疾之由曰某食猪肉入山既深无肉可以 
食偶 
从者食穿山甲肉因尝数脔旧有风疾至是复作今左手足废矣因以箧中风药遗之后半月闻其人痼 
疾顿愈及至永州观图经曰穿山甲不可杀于堤岸血一入土则堤岸不可复塞盖能透地脉也如此尉 
因误食致病而旬日痼疾尽愈亦可怪也今人用以通妇人脉甚验 



<目录>卷三\诸风

<篇名>草治风

属性：杜甫诗有除 草诗一篇今蜀中谓之毛 毛芒可畏触人如蜂虿然治风疹择最先者以此草点 
之一身皆失叶背紫者入药 



<目录>卷三\诸风

<篇名>蚺蛇治风

属性：泉州有客卢元钦染大风唯鼻根未倒属五月五日官取蚺蛇胆欲进或言肉可治风遂取一截蛇 
肉食之三五日顿渐可百日平复 



<目录>卷三\诸风

<篇名>蛇坠酒罂治风

属性：商州有人患大风家人恶之山中为起茅舍有乌蛇坠酒罂中病患不知饮酒渐瘥罂底见蛇骨方 
知其由也(朝野佥记同上) 



<目录>卷三\诸风

<篇名>桑枝愈臂痛

属性：桑枝一小升细切炒香以水三大升煎取二升一日服尽无时图经云桑枝平不冷不热可以常服 
疗体 
中风痒干燥香港脚风气四肢拘挛上气眼晕肺气嗽消食利小便久服轻身聪明耳目令人光泽兼疗口 
干仙经云一切仙药不得桑枝煎不服出抱朴子政和间予尝病两臂痛服诸药不效根据此作数剂臂痛 
寻愈(本事方) 



<目录>卷三\诸风

<篇名>透冰丹愈耳痒

属性：族人友夔壮岁时苦两耳痒日一作遇其甚时殆不可耐 刮挑剔无所不至而所患自若也常以 
坚竹 
三寸许截之折为五六片细削如洗帚状极力撞入耳中皮破血出或多至一蚬壳而后止明日复然失 
血既多为之困悴适有河北医士周敏道到乡里因往谒之周曰此肾脏风虚致浮毒上攻未易以常法 
治也宜买透冰丹服之勿饮酒啖湿面菜蔬鸡猪之属能尽一月为佳夔用其戒数日痒止而食忌不能 
久既而复作乃着意痛断迨于累旬耳不复痒(类编) 



<目录>卷三\诸风

<篇名>臂细无力不任重

属性：此乃肝肾气风邪客滞于荣卫之间使气血不能周养四肢故有此证肝主项背与臂膊肾主腰胯 
与脚膝其二脏若偏虚则随其所主而生病焉今此证乃肝气偏虚宜专补肝补肾(鸡峰方) 



<目录>卷三\诸风

<篇名>风眩

属性：贾黄中为礼部侍郎兼起居监察中风眩卒 太宗悼惜之切责诸医大搜在城医工凡通神农本 
草黄帝难经素问及善针灸药饵者校其能否以补翰林医学及医官院祗候 



<目录>卷三\诸风

<篇名>风瘅

属性：齐王太后病召臣意入诊脉曰风瘅客脬难于大小溲溺赤臣意饮以火齐汤一饮即前后溲再饮 
病已 
溺如故病得之流汗涤涤者去衣而汗 也所以知齐王太后病者臣意诊其脉切其太阴之口湿然风 
气也脉法曰沉之而大坚浮之而大紧者病主在肾肾切之而相反也脉大而躁大者膀胱气也躁者中 
有热而溺赤(史记淳于意传) 



<目录>卷三\诸风

<篇名>风蹶

属性：济北王病召臣意诊其脉曰风蹶胸满即为药酒尽三石病已得之汗出伏地所以知济北王病者 
臣意 
切其脉时风气也心脉浊病法过入其阳阳气尽而阴气入阴气入张则寒气上而热气下故胸满汗出 
伏地者切其脉气阴阴气者病必入中出及 水也( 士咸切) 



<目录>卷三\诸风

<篇名>痹

属性：齐王故为阳虚候时病甚众医皆以为蹶臣意诊脉以为痹根在右胁下大如覆杯令人喘逆气不 
能食 
臣意即以火齐粥且饮六日气下即令更服丸药出入六日病已病得之内诊之时不能识其经解大识 
其病所在(同上) 



<目录>卷三\诸风

<篇名>苦沓风

属性：臣意尝诊安阳武都里成开方开方自言以为不病臣意谓之病苦沓风三岁四肢不能自用使人 
喑喑 
即死今闻其四肢不能用喑而未死也病得之数饮酒以见大风气所以知成开方病者诊之其脉法奇 
咳言曰脏气相反者死切之得肾反肺法曰三岁死也(史记同上) 



<目录>卷三\诸风

<篇名>瘫痪

属性：世传左为瘫右为痪此说尤非何者经既有偏中半身不遂之候即瘫痪之候当以左右俱中者名 
之又 
说以春夏得之难治秋冬得之易疗春夏者阳气上腾火力方盛风火相得而王故难治也秋冬者阳气 
降下渐微即易疗也此说亦未可必惟其中之浅深为难易尔治法兼理肝肾为得盖肝主筋肾主骨风 
中肝肾则筋骨瘫痪也(鸡峰方) 



<目录>卷三\诸风

<篇名>风

属性：阳虚侯相赵章病召臣意众医皆以为寒中臣意诊其脉曰 风(音洞言彻入四肢) 风者饮食 
(音益谓喉下也)而辄出不留法曰五日死而后十日乃死病得之酒所以知赵章之病者臣意切其脉 
脉来滑是内风气也饮食下嗌而辄出不留者法五日死皆为前分界法后十日乃死所以过期者其人 
嗜粥故中脏实中脏实故过期师言曰安谷者过期不安谷者不过期(出史记) 



<目录>卷三\诸风

<篇名>又

属性：齐淳于司马病臣意切其脉告曰当病 风 之状饮食下嗌辄后之(后曰如厕)病得之饱食而 
疾走 
淳于司马曰我之王家食马肝饱甚见酒来即走去驱疾至舍即泄数十出臣意告曰为火齐米汁饮之 
七八日而当愈时医秦信在旁臣意去信谓左右阁都尉曰意以淳于司马病为何曰以为 风可治信 
即笑曰是不知也淳于司马病法当后九日死即后九日不死其家复召臣意臣意往问之尽如意诊臣 
即为一火齐米汁使服之七八日病已所以知之者诊其脉时切之尽如法其病顺故不死(史记同上) 



<目录>卷三\诸风

<篇名>手足沉重状若风者

属性：此证其源起于脾胃虚荣卫不足胃为水谷之海脾气磨而消之水谷之精化为荣卫以养四肢若 
起居 
失节饮食不时则致脾胃之气不足既荣卫之气润养不周风邪乘虚而干之盖脾胃主四肢其脉连舌 
本而络于唇口故四肢与唇口俱痹语言謇涩也治法宜多用脾胃药少服去风药则可安矣若久久不 
治则变为痿疾经所谓治痿独取阳明是也阳明者胃之经也(鸡峰方) 



<目录>卷三\诸风

<篇名>上气常须服药

属性：张文仲言风有一百二十四种气有八十一种唯香港脚头风上气常须服药不绝自余即随其发动 
临期 
消息之但有风气之人春末夏初及秋暮要得通泄即不困剧所谓通泄者如麻黄牵牛郁李仁之类是 
也不必苦驶利药(太平御览) 



<目录>卷三\诸风

<篇名>热蹶

属性：故济北王阿母自言足热而懑臣意告曰热蹶也则刺其足心各三所桉之无出血病旋已病得之 
饮酒大醉(史记) 



<目录>卷三\诸风

<篇名>眉发自落

属性：崔言曰职隶左亲骑军一旦得疾双眼昏咫尺不辩人物眉发自落鼻粱崩倒肌肤有疮如癣皆为 
恶疾 
势不可救因为洋州骆谷子归寨使遇一道流自谷中出不言名姓授其方曰皂角刺一二斤为灰蒸久 
晒碾为末食上浓煎大黄汤调一钱匕服一旬鬓发再生肌肤悦润眼目倍明得此方后入山不知所之 
(感应神仙传) 



<目录>卷四\劳瘵

<篇名>五劳

属性：夫人作劳伤于五脏五脏之气因伤成病故谓之五劳肺劳之状短气而面肿不闻香臭肝劳之状 
面目干 
黑口苦精神不守恐畏不能独卧目视不明心劳之状忽忽喜忘大便难或时溏利口内生疮脾劳之状 
舌根苦直不得咽唾肾劳之状背难俯仰小便不利赤黄而有余沥囊湿生疮小腹里急治法肝劳补心 
气心劳补脾气脾劳补肺气肺劳补肾气肾劳补肝气此疗子以益母也经曰圣人春夏养阳秋冬养阴 
以补其根本肝心为阳脾肺肾为阴夫五脏实亦成劳虚则补之实则泻之 



<目录>卷四\劳瘵

<篇名>六极

属性：六极者筋极主肝脉极主心肉极主脾气极主肺骨极主肾精极主脏腑筋极之状令人数转筋十 
指手 
甲皆痛苦倦不能久立脉极之状忽忽喜忘少颜色眉发堕落肉极之状饮食无味不生肌肉皮肤枯槁 
气极之状正气少邪气多气不足多喘少言骨极之状腰脊酸削齿痛手足烦痛不欲行动精极之状肉 
虚少气喜忘鬓衰落然谓之极者病重于劳也治法与治劳同 



<目录>卷四\劳瘵

<篇名>七伤

属性：七伤者一曰大怒逆气伤肝二曰忧愁思虑伤心三曰饮食大饱伤脾四曰形寒饮冷伤肺五曰久 
坐湿 
地伤肾六曰风雨寒湿伤形七曰大怒恐惧伤志肝伤则少血目暗心伤则苦惊喜忘脾伤则面黄善卧 
肺伤则短气咳嗽肾伤则短气腰痛厥逆下冷形伤则皮肤枯槁志伤则恍惚不乐治法与五劳六极同 



<目录>卷四\劳瘵

<篇名>虚劳

属性：男子平人脉大为劳极虚亦为劳男子劳之为病其脉浮大手足烦春夏极秋冬瘥阴寒精自出酸 
削不 
能行寸口脉浮迟浮则为虚迟则为劳虚则卫气不足浮则荣气竭脉直者迟逆虚也脉涩无阳是肾少 
寸关涩无血气逆冷是大虚脉浮微缓而大者也劳也脉微濡相搏为五劳微弱相搏虚损为七伤 



<目录>卷四\劳瘵

<篇名>冷劳

属性：冷劳之人气血枯竭表里俱虚阴阳不和精气散失则内生寒冷也皆由脏腑久虚积冷之气遂今 
宿食 
不消心腹积聚脐腹疼痛面色痿黄口舌生疮大肠泄痢手足无力骨节酸疼久而不痊转加羸瘦故曰 
冷劳(以上鸡峰方) 



<目录>卷四\劳瘵

<篇名>劳疰

属性：劳动作也郭逢原曰凡人暂尔疲倦通谓之劳而今人以劳为恶疾而恶闻之亲戚朋友共为隐讳 
见其 
疾状莫敢呼之殊不知劳之为病初起于动作不能节谨至于疲倦且伤不已渐成大疾凡言虚劳者五 
劳是也六极七伤为类盖蒙庄所谓精太用则竭神太劳则弊者治法不过补养五脏滋益气血使之强 
盛则其疾自去又有传尸劳者则非此类盖缘尸疰及挟邪精鬼气而成者也经曰人有三虚逢年之衰 
遇 
月之空失时之和乍感生死之气忽犯鬼物之精大概寒热淋露沉沉默默不的知其所苦而无处不恶 
积月累年渐就委顿既死之后又复传疰他人者是也兹又须用通神明去恶气诸药以治之经曰草木 
咸得其性鬼神无所遁情刳射 犀驱曳邪恶飞丹炼石引纳清和疑其为此疾而设(同上) 



<目录>卷四\劳瘵

<篇名>传劳

属性：葛洪云鬼疰者是五尸之一疰又挟诸鬼邪为害其病变动乃有三十六种至九十九种大略使人 
寒热 
淋沥沉沉默默不的知所苦无处不恶累年积月渐就沉滞以至于死传与傍人乃至灭门觉如是候者 
急 
治獭肝一具阴干杵末服方寸匕日三未知再作肘后云此方神良宣和间天庆观一法师行考召极精 
严时一妇人投状述患人有祟所附须臾召至附语云非我为祸别是一鬼亦因病患命衰为祟尔渠今 
已成形在患人肺中为虫食其肺系故令吐血声嘶师掠之此虫还有畏忌否久而无语再掠之良久云 
容某说惟畏獭爪屑为末以酒服之则去矣患家如其言而得愈此予目所见也究其患亦相似獭爪者 
殆獭肝之类欤(本事方) 



<目录>卷四\劳瘵

<篇名>遇道人治传劳方

属性：袁州寄居武节郎李应本相州法司尝以吏役事韩似夫枢密兵火后忽于宜春见之云从岳侯军 
得官 
今闲居于此从容问其家事潸然泪下曰某先有男女三人长子因议买宅入空无人所居之室忽觉心 
动背寒凛凛遂成劳瘵之疾垂殆传于次次室女也长子既死女病寻亟继又传于第三子证候一同应 
大恐即祷于城隍神每日设面饭以斋云水冀遇异人且许谢钱三十万数日因往市中开元寺前有一 
人衣俗士服自称贫道踵足而呼曰团练闻宅上苦传尸劳贫道有一药方奉传同入寺中问其姓名不 
答口授云云应即取笔书之道人言欲过湖南应留之饭云已吃饭了欲赠之钱云自有盘缠临行又言 
此药以天灵盖虎粪内骨为主切须子细寻觅青蛇脑如无亦可服药前一日须盛享城隍神求为阴助 
应曰既求之于神何必用药道人曰不然即揖别西去应以其事颇异敬如其言治药既成设五神位具 
饮馔十品如待贵客以享城隍又别列酒食以犒饮阴兵仍于其家设使者一位于病榻之前服药食顷 
脏腑大下得虫七枚色如红燠肉而腹白长约一寸阔七八分前锐后方腹下近前有口身之四周有足 
若鱼骨细如针尖而曲已死试取火焚之以铁火箸札刺不能入病势顿减后又服一剂得小虫四枚自 
此遂安今已十年肌体悦泽不复有疾道人后竟不来其药用天灵盖三钱酥炙黄色为末秤虎粪内骨 
一 
钱人骨为上兽骨次之杀虎大肠内取者亦可用同青蛇脑小豆许或绿豆许同酥涂炙色转为度无蛇 
脑只酥炙亦得鳖甲极大者醋炙黄色为末秤一两九斤者尤妙安息香半两桃仁一分去皮尖研以上 
为末绢筛过槟榔一分别为细末麝香一钱别研青蒿取近梢三四寸细锉六两豉三百粒葱根二十一 
个拍破东引桃柳李桑枝各七茎粗如箸头大各长七寸细锉枫叶二十一片如无亦得童子小便半升 
上先将青蒿桃柳李桑枝枫叶葱豉以官省升量水三升煎至半升许去滓入安息香天灵盖虎粪内骨 
鳖甲桃仁与童子小便同煎取汁去滓有四五合将槟榔麝香同研均调作一服早晨温服以被盖覆出 
汗恐汗内有细虫以帛子拭之即焚此帛相次须泻必有虫下如未死以大火焚之并弃长流水内所用 
药切不得令病患知日后亦然十来日后气体复圆再进一服根据前焚弃至无虫而止此药如病者未亟 
可以取安如已亟俟其垂死则令下次已传染者服之先病者虽不可救后来断不传染(出百一选方 
韩枢密孙庐帅亚卿传) 



<目录>卷四\劳瘵

<篇名>劳伤瘵疾

属性：男子劳伤而得疾瘵渐见瘦瘠用童子小便二盏无灰酒一盏以新瓷瓶贮之全猪腰一对在内密 
封泥 
日晚以慢火养熟至中夜止五更初更以火温之发瓶饮酒食腰子病笃者只一月效平日瘦怯者亦可 
服此药盖以血养血全胜金石草木之药也(琐碎录) 



<目录>卷四\劳瘵

<篇名>劳复

属性：故督邮顿子献得病已瘥诣华佗视脉曰尚虚未复复勿为劳事御内即死临死当吐舌数寸其妻 
闻其病除从百里外省之止宿交接中间三日发病一如佗言(三国志) 



<目录>卷四\劳瘵

<篇名>鬼疰

属性：韶州南七十里曰古田有富家妇人陈氏抱异疾常日无他苦每遇微风吹拂则股间一点奇痒爬 
搔不 
停手已而举体皆然逮于发厥凡三日醒及坐有声如咳其身乍前乍后若摇兀之状率以百数甫少定 
又经日始困卧不知人累夕愈至不敢出户更十医弗效医刘大用视之曰吾得其证矣先与药一服取 
数珠一串来病家莫知何用也当妇人摇兀时记其疏数之节已觉微减然后云是名鬼疰因入神庙看 
为邪所凭致精采荡越法当用死人枕煎汤饮之既饮大泻数行宿 脱然大用云枕用毕当送还元处 
如迟留使人颠狂盖但借其气尔(类编) 



<目录>卷四\劳瘵

<篇名>瘵疾

属性：越州镜湖邵长者女十八染瘵疾累年刺灸无不求治医亦不效有渔人赵十煮鳗羹与食食觉内 
热之病皆无矣今医家所用鳗煎乃此意 



<目录>卷四\劳瘵

<篇名>尸疰

属性：飞尸者游走皮肤穿脏腑每发刺痛变作无常遁尸者附骨入肉攻凿血脉每发不可得近见尸丧 
闻哀 
哭便发风尸者淫濯四肢不知痛之所在每发昏沉得风雪便作沉尸者缠骨结脏冲心胁每发绞切遇 
寒冷便作注尸者举身沉重精神错杂常觉昏废每节气致变辄成大恶皆宜用忍冬叶数斛煮取浓汁 
稠煎之服如鸡子大一枚日三太一神精丹苏合香丸治此病第一(本事方) 



<目录>卷四\劳瘵

<篇名>虚劳用药

属性：凡虚劳之疾皆缘情欲过度荣卫劳伤致百脉空虚五脏衰损邪气乘袭致生百疾圣人必假药石 
以资 
气血密腠理以御诸邪肌肉之虚犹如体之轻虚如马勃通草蒲梢灯心之属是也非滋润粘腻之物以 
养之不能实也故前古方中鹿角胶阿胶牛乳鹿髓羊肉饴糖酥酪杏仁煎酒蜜人参当归地黄门冬之 
类者盖出此意本草云补可去弱羊肉人参之属是也所谓虚劳者因劳役过甚而致虚损故谓之虚劳 
今人才见虚弱疾证悉用燥热之药如伏火金石附子姜桂之类致五脏焦枯血气干涸而致危困皆因 
此也如虚而兼冷者止可于诸虚劳方中加诸温热药为助可也如此即不失古人之意(医余) 



<目录>卷四\劳瘵

<篇名>鳗治劳疾

属性：有人多得劳疾相因染死者数人取病者于棺中钉之弃于水永绝传染之患流之金山有人异之 
引岸开视见一女子犹活因取置渔舍多得鳗鲡鱼食之病愈遂为渔人之妻(稽神录) 



<目录>卷四\劳瘵

<篇名>虚劳服药

属性：养生必用方论虚劳不得用凉药如柴胡鳖甲青蒿麦门冬之类皆不用服唯服黄 建中汤有十 
余岁女 
子因发热咳嗽喘急小便少后来成肿疾用利水药得愈然虚羸之甚遂用黄 建中汤日一服三十余 
日遂愈盖人禀受不同虚劳小便白浊阴脏人服橘皮煎黄 建中汤获愈者甚众至于阳脏人不可用 
暖药虽建中汤不甚热然有肉桂服之稍多亦反为害要之用药亦量其所禀审其冷热而不可一概以 
建中汤治虚劳也谨之(医余) 



<目录>卷四\劳瘵

<篇名>骨蒸内热

属性：睦州杨寺丞有女事郑迪功女有骨蒸内热之病时发外寒寒过内热附骨蒸盛之时四肢微瘦足 
跗肿 
者其病在五脏六腑之中众医不瘥因遇处州吴医看曰请为治之只单用石膏散服后体微凉如故其 
方出外台秘要只用石膏乳细十分似面以新汲水和服方寸匕取身无热为度(名医录) 



<目录>卷四\劳瘵

<篇名>气血虚发厥热

属性：气虚则发厥血虚则发热厥者手足冷也气属阳阳虚则阴凑之则故厥血者阴也血虚则阳凑之 
故发 
热也气虚发厥者当用温药血虚发热者不宜用凉药当用温养气血之药以补之宜养阴黄 建中汤 
之类是也又有一种病实热者极而手足厥冷所谓热深厥亦深此当用凉药须以脉别之也此最难辩 
差之毫厘则害人性命戒之(医余) 



<目录>卷四\劳瘵

<篇名>人肉治羸疾

属性：开元间明州人陈藏器撰本草拾遗云人肉治羸疾自此闾阎相效割股 



<目录>卷四\劳瘵

<篇名>治羸瘠

属性：仁和县一吏早衰病瘠齿落不已从货药道人得一单方只碾生硫黄为细末实于猪脏中水煮脏 
烂碾 
细宿蒸饼丸如桐子大随意服之两月后饮啖倍常步履轻捷年过九十略无老态执役如初因从邑宰 
入村醉食牛血遂洞下数十行所泄如金水自是 悴少日而死李巨源得其事于临安入内医官管范 
尝与王枢使言之王云但闻猪肪脂能制硫黄兹用脏尤为有理亦合服之久当见效(类编) 



<目录>卷四\劳瘵

<篇名>治劳瘵吐血

属性：翦草状如茜草又如细辛婺台二州皆有之惟婺可用其法每取一斤净洗碎为末入生蜜一斤 
和成 
膏以陶器盛之不得犯铁日一蒸一曝至九日乃止治劳瘵吐血损肺及血妄行名曰神传膏令病患五 
更起面东坐不得语言用匙抄药如食粥然每服四匙良久呷稀粟米粥压之药只冷服粟饮亦不可太 
热或吐或下皆无害如久病肺损咯血一服立愈(本事方) 



<目录>卷四\劳瘵

<篇名>天灵盖

属性：谨按天灵盖神农本经人部惟发 一物外余皆出后世医家或禁术之流奇怪之论殊非仁人之 
用心 
世称孙思邈有大功于世以杀命治命尚有阴责况于是也近数见医家用以治传尸劳未有一效者信 
本经不用未为害也残忍伤神又不急于取效苟有可易仁者宜尽心焉苟不以是说为然决为庸人之 
所惑乱设云非此不可是不得已则宜以年深尘泥所渍朽者为良以其绝尸气也(本草) 



<目录>卷四\鼻衄吐血

<篇名>鼻衄

属性：饶州市民李七常苦鼻衄垂至危困医授以方取萝卜自然汁和无灰酒饮之则止医云血随气运 
转气有 
滞逆所以妄行萝卜最下气而酒导之是以一服效经五日复如前仅存喘息而张思顺以明州刊王氏 
单方刮人中白置新瓦上火逼干以温汤调服实时血止至今十年不作张监润之江口镇适延陵镇官 
曾棠入府府委至务同视海舶曾着白茸毛背子盛服济洁正对谈之次血忽出如倾变所服为红色骇 
曰素有此疾特不过点滴耳今猛烈可畏觉头空空然殆有性命之虑张曰君勿忧我当渐治一药移时 
而就持与之血亦止不复作人中白者旋盆内积 垢是也盖秋石之类特不多用火力治药时勿使其 
人知恐其以秽浊不肯服此方可谓神矣 



<目录>卷四\鼻衄吐血

<篇名>又

属性：予在汝州时因出验尸有保正赵温者不诣尸所问之即云衄血已数斗昏困欲绝予使人扶掖以 
来鼻 
血如檐溜平日所记治衄数方旋合药治之血势猛皆冲出予谓治血者莫如地黄试遣人四散寻生地 
黄得十余斤不暇取汁因使生吃渐及三四斤又以其滓塞鼻须臾血定又癸未岁予姊病吐血有医者 
教 
取生地黄自然汁煮服之日服数升三日而愈有一婢病经血半年不通见釜中余汁以为弃去可惜辄 
饮数杯寻即通利地黄治血其功如此地黄但用新布拭净捣汁勿用水洗(信效方) 



<目录>卷四\鼻衄吐血

<篇名>殴血咯血

属性：台州狱吏悯一大囚将死颇照顾之囚感语之吾七次犯死罪尽力抗讳苦遭讯考坐是肺皆FS 损 
至于 
殴血适得一药每用其效如神荷君庇拊之恩持此以报只白芨一味米饮调尔其后陵迟侩者剖其胸 
见肺间窍穴数十处皆白芨补填之色犹不变也洪贯之闻其说为郢州长寿宰规之赴洋川任一卒忽 
苦咯血势绝危贯之用此救之一日即止(癸志) 



<目录>卷四\鼻衄吐血

<篇名>山栀子茅花愈衄血

属性：蔡子渥传云同官无锡监酒赵无疵其兄衄血甚已死入殓血尚未止一道人过门闻其家哭询问 
其由 
道人云是曾服丹或烧炼药予有药用之即活囊间出药半钱匕吹入鼻中立止良久得活乃山栀子烧 
存性末之(本事方)又治鼻衄不止欲绝者取茅花一大把锉碎用水两碗煮一碗分二服饮立止( 
良方) 



<目录>卷四\头风

<篇名>偏头疼

属性：裕陵传王荆公偏头疼方云是禁中秘方用生莱菔汁一蚬壳仰卧注鼻中左痛注右右痛注左或 
两鼻皆注亦可数十年患皆二注而愈荆公与仆言已愈数人矣(良方) 



<目录>卷四\头风

<篇名>头眩

属性：有人苦头眩头不得举目不得视积年华佗使悉解衣倒悬令头去地三寸濡布拭身体令周匝视 
诸脉 
尽出五色佗令弟子以铍刀决脉五色血尽视赤血出乃下以膏摩被覆汗出周匝饮以葶苈散而愈( 
三国志) 



<目录>卷四\头风

<篇名>蹶头热

属性：川王病召臣意诊脉曰蹶上为头重痛身热使人烦懑臣意即以寒水拊其头刺足阳明左右各 
三所病旋已病得之沐发未干而卧诊如前所以蹶头热至肩(史记) 



<目录>卷四\头风

<篇名>妇人偏头痛

属性：有一妇人患偏头痛一边鼻塞不闻香臭常流清涕或作臭气一阵服遍治头痛药如芎蝎皆不效 
人 
无识此病者或曰脑痈偶有善医云但服局方芎犀丸不十数服忽作嚏涕突出一铤稠脓其疾遂愈 



<目录>卷四\头风

<篇名>沐头洗浴

属性：沐头不可用冷水必成头风之疾浴罢不可和衫裙寝恐成外肾肿疼腰背拳曲 



<目录>卷四\头风

<篇名>妇人月水来不可沐头

属性：妇人女子月事之来不可洗头或因感疾终身为痼疾不可治(泊宅编) 



<目录>卷四\头风

<篇名>川芎不可久服

属性：一族子旧服芎 医郑叔熊见之云芎 不可久服多令人暴死后族子果无疾而卒予姻家朝士 
张子通妻因病脑风服芎 甚久亦一旦暴亡皆予目见者(笔谈) 



<目录>卷四\眼疾

<篇名>目疾

属性：凡人食五辛接热食饮刺头出血过多极目远视灯前看字月下攻书不避烟火博奕经时饮酒不 
已热 
餐面食抄写多年雕镂绣画泣泪过多房欲无节远观星火视日极目瞻望山川皆是丧明之本可不谨 
哉(琐碎录) 



<目录>卷四\眼疾

<篇名>读书损目

属性：读书之苦伤肝损目诚然晋范宁尝苦目痛就张湛求方湛戏之曰古方宋阳子少得其术以授鲁 
东门 
伯次授左丘明遂世世相传以及汉杜子夏晋左太冲凡此诸贤并有目疾得此方云用损读书一减思 
虑二专内视三简外观四旦起晚五早夜眠六凡六物FS 以神火下以气 蕴于胸中七日然后纳诸方 
寸修之一时近能数其目睫远视尺棰之余长服不已洞见墙壁之外非但明目乃亦延年审如是而行 
之非可谓之嘲戏亦奇方也(本事方) 



<目录>卷四\眼疾

<篇名>观音洗眼偈

属性：台州僧处 中年病目常持诵大悲咒梦观音传授法偈令每旦咒水七遍或四十九遍用以洗眼 
凡积 
年障翳近患赤目无不获痊处 跪受而寤悉用记忆如说诵行之不超时平愈寿至八十八岁其偈曰 
救苦观世音施我大安乐赐我大方便灭我愚痴暗贤劫诸障碍无明诸罪恶出我眼室中使我视物光 
我今说是偈洗 眼识罪普放净光明愿睹微妙相(戊志) 



<目录>卷四\眼疾

<篇名>眼疾不可洗浴

属性：旧说眼疾不可浴浴则病甚至有失明者承直郎白彦良云未壮岁之前岁岁患赤眼一道人劝但 
能断沐头则不复病此彦良自此不沐今七十余更无眼病(泊宅编) 



<目录>卷四\眼疾

<篇名>眼痛不食

属性：有人患赤眼肿痛脾胃虚弱吃饮食不得诊其肝脉盛脾脉弱凉药以治肝则损脾愈吃饮食不得 
服暖 
药以益脾则肝愈盛而加病何以治之但于温平药中倍加肉桂不得用茶调恐损脾也肉桂杀肝而益 
脾故一治而两得之传曰木得桂而死(医余) 



<目录>卷四\眼疾

<篇名>眼赤肿

属性：有人患眼疾每睡起则眼赤肿良久却无事百方治之无效师曰此血热也非肝病也卧则血归于 
肝热 
血归肝故令眼赤肿也良久便无事者人睡起血复散于四肢故也遂用生地黄汁浸粳米半升掺干曝 
令 
透骨干凡三浸三干用瓷瓶子煎汤一升令沸下地黄米四五匙煎成薄粥汤放温食半饱后饮一两盏 
即睡如此两日遂愈生地黄汁凉血故也(同上) 



<目录>卷四\眼疾

<篇名>眼疾有虚实

属性：凡眼疾有上盛下虚者有上虚下实者虚者宜服补肾药补其母也实者宜服凉心经药泻其子也 
眼科 
云所谓补药者非硫黄附子鹿茸苁蓉之类是朱砂磁石之类也治眼而补下当用眼药故也兹为至理 
(同上) 



<目录>卷四\眼疾

<篇名>赤目戒食

属性：患赤目以热水濯足佳若澡浴必致失明切不可食犬鸡鱼鸡鸭卵 



<目录>卷四\眼疾

<篇名>一目失明

属性：钱 年老一目失明闻中朝国医胡某者善医上言求之晋祖遣医泛海而往医视其目曰尚父可 
无疗 
此当延五七岁寿若决瘼去内障即复旧但虑损福尔 曰吾得不为一目鬼于地下足矣愿医尽其术 
以疗之当浓报医为治之复故 大喜见赂医金帛宝带五万缗具舟送归京师医至 卒年八十一矣 
(刘颖叔异苑) 



<目录>卷四\眼疾

<篇名>治眼

属性：郭太尉真州人久患目盲有白翳膜遍吃眼药无能效者有亲仲监税在常州守官闻张鼍龙之名 
因 
荐于太尉太尉请张公视之曰此眼缘热药过多乃生外障视物不明朝朝昏黑更无所睹医者皆为肝 
元损下虚补其肝肾眼愈盲甚张曰请太尉将药点眼并服之一月取翳微消后果一月翳退双目如旧 
因求点吃药方乃只用猪胆微火银铫内煎成膏入冰脑粒如黍米大点入眼中微觉翳轻后又将猪胆 
白膜皮曝干合作小绳如钗大小烧作灰待冷点翳盛者亦能治之此方甚好勿妄传(名医录) 



<目录>卷四\眼疾

<篇名>治内障

属性：熟地黄麦门冬车前子相杂治内障眼有效屡试信然其法细捣蜜丸桐子大三药皆难捣罗和合 
异常甘香真奇方也(东坡大全集) 



<目录>卷四\眼疾

<篇名>治烂缘眼

属性：潭州宗室赵太尉家乳母苦烂缘风眼近二十年有卖药老媪过门云此眼有虫其细如丝色赤而 
长久 
则滋生不已吾能谈笑除之入山取药晚下当为治疗赵使仆阴尾之见媪沿道掇丛蔓木叶以手 碎 
送口中咀嚼而留汁滓于小竹筒内俄复还索皂纱蒙乳母眼取笔画双眸于纱上然后滴药汁渍眼下 
缘转 间虫从纱中出其数十七状如先所云数日再至下缘肉干如常人复用前法滴上缘又得虫十 
数家人大喜后传与医者上官彦诚遍呼邻仄村妇病此者验试无不立瘥其药乃覆盆子叶一味着于 
本草陈藏器云治眼暗不见物冷泪浸淫不止及青盲等取此草日曝干捣令极烂薄绵裹之以男子所 
饮乳汁浸如人行八九里久用点目中即仰卧不过三四日视物如少年但禁酒面油盖治眼妙品也( 
癸志) 



<目录>卷四\眼疾

<篇名>治内障眼

属性：明州定海人徐道亨父没奉母周游四方事之尽孝淳熙中到泰州宿于逆旅因患赤眼而食蟹遂 
成内障欲 
进路不能素解暗诵般若经出丐市里所得钱米仍持归养凡历五年忽夜梦一僧长眉大鼻托一钵盂 
盂中有水令徐掬以洗眼复告之曰汝此去当服羊肝丸百日徐知为佛罗汉喜而拜愿乞赐良方僧曰 
用净洗夜明沙一两当归一两蝉壳一两木贼去节一两共碾为末买羊肝四两水煮烂捣如泥入前药 
拌和丸桐子大食后温熟水下五十丸服之百日复旧与母还乡母亡弃家入道(类说) 



<目录>卷四\眼疾

<篇名>治眼二百味花草膏

属性：福州人病目两睑间赤湿流泪或痛或痒昼不能视物夜不可近灯光兀兀痴坐其友赵谦子春语 
之曰 
是为烂缘血风我有一药正治此名曰二百味花草膏病者惊曰用药品如是世上方书所未有岂易遽 
办君直相戏尔赵曰我适见有药当以与君明日携一钱匕至坚凝成膏使以匙抄小许入口一日泪止 
二日肿消三日痛定豁然而愈乃往谒赵致谢且扣其名物笑曰只用羯羊胆去其中脂而满填好蜜拌 
均蒸之候干即入瓶研细为膏以蜂采百花羊食百草故隐其名以眩人云(癸志) 



<目录>卷四\眼疾

<篇名>斑疮入眼

属性：小儿斑疮入眼皆由热重毒瓦斯上攻多因食毒物所致若疮子盛发时觉眼肿痛时时与开看之睛 
上无 
疮即不害事若有疮亦须服清凉饮子每日食后一服微利之疮子干后将摄不如法及饮食不谨或无 
故眼自痛者即毒瓦斯不尽也轻者清凉饮重者雄黄解毒丸须大下三四行然后服治眼药只得睛不破 
无不愈者(保生方) 



<目录>卷四\眼疾

<篇名>眼中常见镜子

属性：有一少年眼中尝见一小镜子俾医工赵卿诊之与少年期来晨以鱼 奉候少年及期赴之延于 
内且 
令从容俟客退方接俄而设台子施一瓯芥醋更无他味卿亦未出迨禺中久候不至少年饥甚且闻醋 
香不免轻啜之逡巡又啜之觉胸中豁然眼花不见因竭瓯啜之赵卿知之方出少年以啜醋惭谢卿曰 
郎君先因吃 太多酱醋不快又有鱼鳞在胸中所以眼花适来所备酱醋只欲郎君因饥以啜之果愈 
此疾烹鲜之会乃权诈也(北琐梦言) 



<目录>卷四\眼疾

<篇名>目疾忌浴

属性：有目疾者切忌浴令人目盲(遁斋闲览) 



<目录>卷四\眼疾

<篇名>偷针眼

属性：凡患偷针眼者以布针一个对井以目睛睨视之已而折为两段投井中眼即愈勿令人见 



<目录>卷四\眼疾

<篇名>目视一物为二

属性：荀牧仲顷年常谓予曰有人视一物为两医者作肝气有余故见一为二教服补肝药皆不验此何 
疾也 
予曰孙真人云目之系上属于脑后出于脑中邪中于头因逢身之虚其入深则随目系于脑入于脑则 
转转则目系急急则目眩以转邪中于睛所中者不相比则睛散睛散则歧故见两物也令服驱风入脑 
药得愈(本事方) 



<目录>卷四\眼疾

<篇名>洗眼汤

属性：以当归黄连芍药等分用水浓煎汁乘热洗冷则再温洗甚益眼目但是风毒赤目花翳等皆可用 
之凡 
眼目之病皆缘血脉凝滞使然故以活血药合黄连治之血得热即行故乘热洗之用者无不神效(出 
本草黄连注) 



<目录>卷四\口齿喉舌耳

<篇名>治喉闭

属性：元公章少卿说开德府士人携仆入京其一忽患喉闭胀满气塞不通命在顷刻询诸郡人云惟马 
行街 
山水李家可看治即与之往李骇曰证候危甚犹幸来此不然即死何疑乃于笥中取一纸捻用火点着 
才烟起吹灭之令仆张口刺于喉间俄吐出紫血半合实时气宽能言及啖粥饮掺药敷之立愈士人甚 
神其伎后还乡里村落一庸医偶传得此术云咽喉病发于六腑者如引手可探及刺破瘀血即已若 
发于 
五脏则受毒牢深手法药力难到惟用纸捻为第一然不言所以用之之意后有人拾得其残者盖预以 
巴豆油涂纸故施火即着藉其毒瓦斯径赴病处(类编) 



<目录>卷四\口齿喉舌耳

<篇名>又

属性：凡人患喉闭及缠喉风用药开得咽喉后可以通得汤水急吃薄粥半碗或一碗压下邪热不压即 
病再 
来不可不知也咽喉既可身热头疼不除此感外邪看脉气及大小便有表证则发汗有里证则微下之 
皆愈愈后虚喘而身不热者必是服凉药过多而下虚也当服镇重温药一服如黑锡丸正一丹之类以 
粥压之 



<目录>卷四\口齿喉舌耳

<篇名>咽喉肿痛

属性：有人患咽喉肿痛下食不得身热头疼大便不通众医之论纷然皆以谓热当服凉药有一善医云 
脉紧 
数是感寒气所致众医不从善医者曰我有法验得寒热浴室中生火用炒木葱汤淋浴若是病热则此 
暖处必有汗而咽喉痛不减若是感寒则虽浴无汗患信其言遂入浴淋洗而无汗就浴室中服麻黄汤 
一服须臾大汗出大便通实时无事众医服其神凡辩热病与感冷皆可用此法(医余) 



<目录>卷四\口齿喉舌耳

<篇名>巧匠取喉钩

属性：咸平中职方魏公在潭州有数子弟皆幼因相戏以一钓竿垂钓用枣作饵登陆钓鸡雏一子学之 
而误 
吞其钩至喉中急引乃钩以须逆不能出命之诸医不敢措手魏公大怖令人遍问老妇必能绵历时有 
一老妇九十余岁言亦未尝见此切料有智识者可出之时本郡有一莫都料性甚巧令闻魏公魏公呼 
老妇责之曰吾子误吞钩莫都料何能出之老妇曰闻医者意也其莫都料曾水中打碑塔添仰瓦魏公 
大亲属勉之曰试询之公遂召莫都料至沉思时久言要得一蚕茧及大念珠一串公与之都料遂将 
FS剪如钱大用物权四面令软以油润之仍中通一窍先穿上钩线次穿数珠三五枚令儿正坐开口 
渐 
添参量珠挨之到喉觉至系钩处乃以力向下一推其钩以下而脱即向上急出之见FS 茧钱向下裹定钩 
线须而出并无所损魏公大喜遂浓赂之公曰心明者意必大巧意明者心必善医(名医录) 



<目录>卷四\口齿喉舌耳

<篇名>舌肿满口

属性：一士人沿汴东归夜泊村步其妻熟寐撼之问何事不答又撼之妻惊起视之舌肿已满口不能出 
声急访医得一叟负囊而至用药掺比晓复旧问之乃蒲黄一味须真者佳(本事方) 



<目录>卷四\口齿喉舌耳

<篇名>舌无故血出

属性：一士人无故舌出血仍有小穴医者不晓何疾偶曰此名衄炒槐花为末掺之而愈(良方) 



<目录>卷四\口齿喉舌耳

<篇名>牙疼

属性：牙疼有四一曰热二曰冷三曰风四曰 热者怕冷水冷者怕热汤不怕冷热即是风牙有 窍者 
即 
是牙用药之法热用牙硝郁金雄黄荆芥之类冷用干姜荜茇细辛之类风用猪牙皂角僵蚕蜂房 
川草乌之类 用雄黄锻石砂糖之类热牙宜于牙龈上出血肿牙痛用药毕皆以温汤嗽之(医余) 



<目录>卷四\口齿喉舌耳

<篇名>牙齿日长

属性：牙齿逐日长渐渐胀开口难为饮食盖髓溢所致只服白术愈(卫生十全方) 



<目录>卷四\口齿喉舌耳

<篇名>舌胀退场门

属性：有人舌肿胀舒退场门外无敢医者一村人云偶有此药归而取至乃二纸捻以灯烧之取烟熏舌随 
即消 
缩众问之方肯言吾家旧有一牛亦舌肿胀退场门人教以蓖麻取油蘸纸捻烧烟熏之而愈因以治人亦 
验 



<目录>卷四\口齿喉舌耳

<篇名>治齿痛

属性：叶景夏家一外家为病齿所苦遇痛作时爬床刮席叫呼连夕彻旦勺饮不可入口医者无所不用经 
年不 
瘥或授一方取附子尖天雄尖全蝎七个皆生碾碎拌和以纸捻蘸少许点痛处随手则止林元礼云是 
未足为奇旧得一法捕蚵 大者一枚削竹篦子刮其眉即有汁粘其上约所取已甚则放之而以汁点 
痛处凡疳蚀痈肿一切齿痛悉可用药到痛定仍不复作侄孙FS 云此名蟾酥膏先以篦掠眉下汁未出 
时当以细杖鞭其背及头候作怒鼓胀则流注如涌然后挹以绵径窒痛处(类编) 



<目录>卷四\口齿喉舌耳

<篇名>龋齿

属性：齐中大夫病龋齿淳于意灸其左太阳脉即为苦参汤日漱三升出入五六日病已得之风及卧开 
口食而不漱(史记) 



<目录>卷四\口齿喉舌耳

<篇名>饮酒漱口

属性：刘几年七十余精神不衰每一饮酒辄一漱口虽醉不忘也曰此可以无齿疾晡后食少许物便 
已(明道杂志) 



<目录>卷四\口齿喉舌耳

<篇名>漱口食冷

属性：进士刘遁异遇人曰世人奉养往往倒置早漱口不若将卧而漱去齿间所积牙亦坚固今人食冷 
物 
必饮汤将温其脾已冰其脾又何温之有不若未食冷物先饮汤温之继食冷即无患也(翰苑名谈) 



<目录>卷四\口齿喉舌耳

<篇名>枣能黄齿

属性：倪彦及朝奉尝为太原府幕官云彼中人喜食枣无贵贱老少常置枣于怀袖间等闲探取食之郡 
人之齿多黄缘食枣故嵇叔夜所谓齿居晋而黄虱处头而黑是也(遁斋闲览) 



<目录>卷四\口齿喉舌耳

<篇名>齿药

属性：西岳莲华峰碑载治口齿乌髭药歌猪牙皂角及生姜西国升麻蜀地黄木律旱莲槐角子细辛荷 
叶( 
翦荷叶心子也)要相当青盐等分同烧 研煞将来使更良揩齿牢牙髭鬓黑谁知世上有仙方(类苑 
) 



<目录>卷四\口齿喉舌耳

<篇名>齿间肉壅出

属性：汪丞相徽之祈门人有宠平日好食动风物性尤嗜蟹或作蟹包蟹签恣啖之一日得风热之疾齿 
间壅 
一肉出渐大涨塞口不能闭水浆不入痛楚待尽而已有一道人言能治此疾丞相命医之不日而愈其 
法用生地黄取汁一碗猪牙皂角数铤火上炙令热蘸汁令尽末之敷壅肉上随则消缩后多金与之得 
此方(其婿李大夫说) 



<目录>卷四\口齿喉舌耳

<篇名>饮酒喉舌生疮

属性：连月饮酒咽喉烂舌生疮水中螺蚌肉葱豉姜椒煮汁饮三盏瘥(圣惠方) 



<目录>卷四\口齿喉舌耳

<篇名>苦参不可洁齿

属性：予尝苦腰重久坐则旅拒十余步然后能行有一将佐见予曰得无用苦参洁齿否予时以病齿用 
苦参 
数年矣曰此病由也苦参入齿其气伤肾能使人腰重后有太常少卿舒昭亮用苦参揩齿岁久亦病腰 
自后悉不用腰疼皆愈此皆方书旧不载者(笔谈) 



<目录>卷四\口齿喉舌耳

<篇名>齿缝出血

属性：齿缝出血不止他药不能治者盐主之素问云盐胜血故也(兰室宝鉴 用麦门冬煎汤漱之亦 
良) 



<目录>卷四\口齿喉舌耳

<篇名>虎须治齿痛

属性：虎须治齿痛仙人郑思远常骑虎故人许隐齿痛求治郑曰虎须及热插齿间即愈拔数茎与之 



<目录>卷四\口齿喉舌耳

<篇名>积年耳聋

属性：驴生脂和生姜熟捣绵裹塞耳治积年耳聋(本草按本草乃生椒非姜第未试用) 
骨哽(韵略用 字) 



<目录>卷四\口齿喉舌耳

<篇名>治哽以类推

属性：凡治哽之法皆以类推鸬 治鱼哽磁石治针哽发灰治发哽狸虎治骨哽亦各从其类也 



<目录>卷四\口齿喉舌耳

<篇名>鹏砂治哽

属性：鄱阳汪友良因食辣蹄误吞一骨如小指大哽于咽喉间隐然见于肤革引手可揣摸百计不下凡 
累日 
虽咳嗽亦痛仅能略通汤饮家人绝忧之于昏睡次睹一人着朱衣来告曰闻汝为骨所苦吾有一药唯 
南硼砂最妙恍惚惊寤谓非梦也殆神明阴受以方欲全其命索药笥得砂小块汲水涤洗取而含化才 
食顷脱然而失(壬志) 



<目录>卷四\口齿喉舌耳

<篇名>咒水治哽

属性：以净器盛新汲水一盏捧之面东默念云谨请太上东流顺水急急如南方火帝律令敕一气念七 
遍即吹一口气入水中如此七吹以水饮患人立下或用此咒水可以食针并竹刺(百一选方) 



<目录>卷四\口齿喉舌耳

<篇名>渔人治哽

属性：苏州吴江县浦村王顺富家人因食鳜鱼被哽骨横在胸中不上不下痛声动邻里半月余饮食不 
得几 
死忽遇渔人张九言你取橄榄与食即软也适此春夏之时无此物张九云若无寻橄榄核捣为末以急 
流水调服之果安问张九你何缘知橄榄治哽张九曰我等父老传橄榄木作取鱼掉篦鱼若触着即便 
浮被人捉却所以知鱼怕橄榄也今人煮河豚须用橄榄乃知化鱼毒也(名医录) 



<目录>卷四\口齿喉舌耳

<篇名>治哽

属性：滁州蒋教授名南金因食鲤鱼玉蝉羹为肋骨所哽凡治哽药及象牙屑用之皆不效或令以贯众 
不以多少浓煎汁一盏半分三服并进连服三剂至夜一咯而出因戏云此管仲之力也(百一选方) 



<目录>卷四\口齿喉舌耳

<篇名>故鱼网治哽

属性：故鱼网主哽以网覆哽者颈差如煮汁饮之骨当下矣(本草) 



<目录>卷四\口齿喉舌耳

<篇名>仓卒有智

属性：秀州士大夫家一小儿五岁因戏剧以首入捣药臼中不复出举家惊呼无计或教之使执儿两足 
以新汲水急浇之儿惊啼体缩遂得出又有小儿观打稻取谷芒置口中粘着喉舌间不可脱或令以鹅 
涎灌之即下盖鹅涎能化谷也二者皆一时甚急非仓卒有智未易脱(夷坚志) 



<目录>卷四\喘嗽

<篇名>喘有三证

属性：凡人患喘其证有三一曰寒二曰热三曰水病热者发于夏而不发于冬冷病者遇寒则发也水病 
者胸 
膈满闷脚先肿也热病者宜蛤蚧丸冷病宜煮肺散水病审其冷热虚实虚而冷者紫金丹热而实者防 
己 
丸此出养生必用方不合防己丸但言腹有湿热欲验喘疾是水不是水者小便涩脚微肿而喘者水证 
也当作水治之小便不涩脚不肿只作喘治之沈存中良方蒲颓叶孙大资麻黄梓朴汤不拘冷热皆可 
服也 



<目录>卷四\喘嗽

<篇名>咳嗽

属性：咳嗽有二一曰热二曰寒热嗽有痰浓鼻闻腥气宜服凉药寒嗽痰薄宜服热药饮冷水一二呷而 
暂止 
者热嗽也呷热汤而暂止者冷嗽也此法用之有验以小柴胡汤治热嗽以理中汤加五味子治寒嗽皆 
已试之验(医余同上) 



<目录>卷四\喘嗽

<篇名>又

属性：经曰人感于寒则受病微则为咳甚为泄为痛凡咳嗽五脏六腑皆有之惟肺先受邪盖肺主气合 
于皮 
毛邪之初伤先客皮毛故咳为肺病五脏则各以治时受邪六腑则又为五脏所移古人言肺病难愈而 
喜卒死者肺为骄脏怕寒而恶热故邪气易伤而难治以其汤散径过针灸不及故也十种咳嗽者肺咳 
心咳脾咳肾咳肝咳风咳寒咳支饮咳胆咳厥阴咳华佗所谓五嗽者冷嗽气嗽 嗽饮嗽邪嗽孙真人 
亦有方治寒毒疰嗽者历代方论著之甚详惟今之所谓劳嗽者无所经见意其华佗所谓邪嗽真人所 
谓疰嗽者是也此病盖酒色过度劳极伤肺损动经络其重咯唾脓血轻者时发时瘥又有因虚感邪恶 
之气且传疰得之或先呕血而后嗽或先咳嗽渐就沉羸此则非特内损肺经又挟邪恶传疰之气所以 
特甚病之毒害无过此也真人治疰嗽通气丸方用蜈蚣四节又云梦与鬼交通及饮食者全用蜈蚣外 
台方四蒲丸治五嗽亦用蜈蚣近世名公能推原其指意率用蛤蚧天灵盖桃柳枝麝香丹砂雄黄安息 
香之类以通神明之药疗之高出古人之意又肺中有虫如蚕令人喉痒而咳汤散径过针灸不及以药 
含化虫死即嗽止(鸡峰方) 



<目录>卷四\喘嗽

<篇名>治痰嗽

属性：绶带李防御京师人初为入内医官直嫔御阁妃苦痰嗽终夕不寐面浮如盘时方有甚宠 徽宗 
幸其 
阁见之以为虑驰遣呼李李先数用药诏令往内东门供状若三日不效当诛李忧挠伎穷与妻对泣忽 
闻外间叫云咳嗽药一文一帖吃了今夜得睡李使人市药十帖其色浅碧用淡FS 水滴麻油数点调服 
李疑草药性犷或使脏腑滑泄并三为一自试之既而无他于是取三帖合为一携入禁庭授妃请分两 
服以饵是夕嗽止比晓面肿亦消内侍走白 天颜绝喜锡金帛厥直万缗李虽幸其安而念必宣索方 
书何辞以对殆亦死尔命仆俟前卖药人过邀入坐饮以巨钟语之曰我见邻里服汝药多效意欲得方 
傥以传我此诸物为银百两皆以相赠不吝曰一文药安得其直如此防御要得方当便奉告只蚌粉一 
物新瓦炒令通红拌青黛少许尔扣其所从来曰壮而从军老而停汰顷见主帅有此故剽得之以其易 
办姑借以度余生无他长也李给之终身(类编) 



<目录>卷四\喘嗽

<篇名>治喘

属性：信州老兵女三岁因食盐 过多遂得 喘之疾乳食不进贫无可召医一道人过门见病女喘不 
止教 
使求甜瓜蒂七枚研为粗末用冷水半茶钟许调澄取清汁呷一小呷如其说才饮竟即吐痰涎若胶 
状胸次既宽 喘亦定少日再作又服之随手愈凡三进药病根如扫此药味极苦难吞咽俗谚所谓甘 
瓜蒂苦非虚言也(同上) 



<目录>卷四\喘嗽

<篇名>喘病

属性：李翰林天台人有莫生患喘病求医李云病日久矣我与治之乃取青橘皮一片展开入江子一 
个将麻线系定火上烧烟尽留性为末生姜汁酒一大钟呷之过口便定实神方也(名医录) 



<目录>卷四\喘嗽

<篇名>肺气

属性：肺者脏之盖也肺气盛则脉大脉大则不得偃卧 



<目录>卷四\喘嗽

<篇名>肺热久嗽

属性：有妇人患肺热久嗽身如炙肌瘦将成肺劳以枇杷叶木通款冬紫菀杏仁桑白皮等分大黄减半 
如常制为末蜜丸樱桃大一丸食后夜卧含化未终剂而愈(本草衍义) 



<目录>卷四\喘嗽

<篇名>喘有冷热

属性：人有喘疾不可一概治之须分阴阳病发于冬寒冷病也病发于暑月热病也冷病服豉霜丸清中 
汤煮肺散热病服青杏蛤蚧丸之类又有一方孙大资梓朴散不拘冷热皆可服(医余) 



<目录>卷四\喘嗽

<篇名>水喘

属性：有人先因咳嗽发喘胸膈疰闷难于倒头气上凑者宜早利水道化痰下气若不早治必成水宜服 
紫金丹病水人水在膜外切不可针针透膜初时稍愈再来即不可治(同上) 



<目录>卷四\翻胃

<篇名>治翻胃

属性：淳熙元年冬 侄自鄱阳往四明过婺州义鸟晚泊逆旅倏有野服者坐予傍扣其何人曰邑医孙 
攻疗眼疾 与之语孙曰君贵家子弟必藏好方畀我一二或可为人起疾 素秘翻胃方即口授之其 
法 
用一大附去其盖刳中使净纳丁香四十九粒复以盖覆之用线缚定置银石器中浸以生姜自然汁及 
盖而止慢火煮干细末一钱匕掺舌上漱津下若烦渴则徐食糜粥忌油腻生冷孙喜书之于册未几州 
钤辖苦此病危甚孙为拯之正用此方数服愈(类编) 



<目录>卷四\翻胃

<篇名>驴尿治翻胃

属性：驴尿治翻胃外台载昔幼年经患此疾每食饼及羹粥等须臾吐出正观中许奉御兄弟及柴蒋等 
时称 
名医奉敕令治整竭其术竟不能疗渐至羸惫死在朝夕忽有一卫士云服驴小便极验日服二合后食 
唯吐一半晡时又服二合人定时食粥吐即便定迄至今日午时奏之大内五六人患翻胃同服一时俱 
瘥此药稍有毒服时不可过多盛取及热服二合病深七日以来服之良验(本事方) 



<目录>卷四\翻胃

<篇名>干呕不吐

属性：粥食汤药皆吐不停灸手间使二十壮若四肢厥脉沉绝不至者灸之便通此起死之法(千金方) 



<目录>卷四\翻胃

<篇名>霍乱

属性：夫霍乱之起皆由起居之失宜饮食之不节露卧湿地或当风取快温凉不调清浊相犯风冷之气 
归于 
三焦传于脾胃真邪相干水谷不化便致吐利皆名霍乱其挥霍之间便致撩乱诊其脉来代者霍乱又 
脉代而绝者是证也霍乱脉大者可治微细者不可治脉微而迟气息少不欲言者不可治养生方云七 
月食蜜令人暴下(鸡峰方) 



<目录>卷五\心疾健忘

<篇名>抑情顺理

属性：燕居暇曰何所用心善养形神周防疾患常存谨畏无失调将食饮之间最为急务安危所系智力 
可分 
与其畏病而求医孰若明理以自求与其有病而治以药孰若抑情而预治情斯可抑理亦渐明能任理 
而不任情则所养可谓善养者矣防患却疾之要其在兹乎(食治通说) 



<目录>卷五\心疾健忘

<篇名>心疾

属性：韦绶李蟠俱以心疾废绶常疑遇毒锁井而饮李益少而疑病心亦心疾也心灵府也为外物所中 
终身不痊多思虑多疑惑病之本也(国史补) 



<目录>卷五\心疾健忘

<篇名>惊气入心

属性：治惊气入心络喑不能语密陀僧研细服一匕许茶调服遂愈有人因伐薪山间为野狼所逐而得是 
疾或授以此方亦愈又一军校采藤于谷逢恶蛇而病其状正同亦用此药疗之而愈(己志) 



<目录>卷五\心疾健忘

<篇名>神志恍惚

属性：韩宗武侍父官洋州得异疾与神物遇颇不省人事神志恍惚或食或不食国医陈易简教服苏合 
香丸后数月所遇者忽不至(类编) 



<目录>卷五\心疾健忘

<篇名>神气不宁

属性：明州董生患神气不宁每卧觉身在床而神离体惊悸多魇通夕无寐许为诊视询诸医作何证曰 
心病 
也许曰是肝经受邪非心病也肝藏魂者也游魂为变平人肝不受邪故魂宿于肝神静而得寐今肝经 
因虚邪气袭之魂不归舍是以卧则扬扬若去体肝主怒故小怒辄剧董喜曰前此未之间虽未服药已 
觉沉 去体矣愿求药法许曰君且持此说与众医议所治之方而徐质之阅旬日复至云医遍议古今 
方书无与病相对者许乃为处真珠丸独活汤二方以赠服一月而病悉除其方大体以珠母为君龙齿 
佐之珠入肝经为第一龙齿与肝同类故也龙齿虎睛今人例作镇心药而不知龙齿安魂虎睛定魄各 
言其类也龙能变化故魂游而不定虎能专静故魄止而有守当随其宜而治之方载本事一卷 



<目录>卷五\心疾健忘

<篇名>健忘诗

属性：治心气不足健忘诗云桂远人三四天菖地亦同茯苓加一倍日诵万言通乃官桂远志人参巴戟 
天菖蒲地骨皮(琐碎录) 



<目录>卷五\心疾健忘

<篇名>忽不识字

属性：松滋令姜愚无他疾忽不识字数年方稍稍复旧(笔谈) 



<目录>卷五\心疾健忘

<篇名>治人心昏塞多忘喜误

属性：七月七日取蜘蛛网着衣领中勿令人知不忘(本草) 



<目录>卷五\心疾健忘

<篇名>治恶梦

属性：钱丕少卿忽夜多恶梦但就枕便成辄通夕不止后因赴官经汉上与邓州推官胡用之相遇驿中 
同宿 
遂说近日多梦虑非吉兆胡曰昔尝如此惊怕特甚有道士教戴丹砂初任辰州推官求得灵砂双箭镞 
者戴之不涉旬即验四五年不复有梦至今秘惜因解髻中一绛纱袋遗之即夕无梦神魂安静真诰及 
他道书重载丹砂辟恶岂不信然(类编) 



<目录>卷五\心疾健忘

<篇名>麝枕

属性：置麝枕中可绝恶梦(物类相感志) 



<目录>卷五\心疾健忘

<篇名>癫疾

属性：素问曰人生而病癫疾者安得知之岐伯曰病名为胎病此得之在母腹中时其母有所大惊气上 
而不下精气并居故令子发为癫疾也(御览) 



<目录>卷五\心疾健忘

<篇名>又

属性：癫狂之疾何以别答曰狂之始发少卧少饥自贤自贵妄笑好乐 



<目录>卷五\心疾健忘

<篇名>又

属性：癫者精神不守言语错乱甚则登高骂詈或至狂走痫者发则仆地嚼舌吐沫手足搐搦或作六畜 
之声顷刻则苏癫者邪入于阴经一曰阳并则狂癫者邪干于心其处方用药亦皆相类 



<目录>卷五\心疾健忘

<篇名>狂

属性：凡人患癫狂叫唤打人者皆心经有热当用镇心药兼大黄与之泻数日然后服安神及风药但得 
宁静即是安乐不可见其瘦弱减食便以温药补之病必再作戒之戒之缓缓调饮食可也(御览) 



<目录>卷五\心疾健忘

<篇名>魇不寤

属性：人眠则魂魄外游为邪鬼所魇屈其精神弱者魇则久不得寤乃至气绝所以须傍人助唤并以方 
术治之低声远唤即活(鸡峰方) 



<目录>卷五\心疾健忘

<篇名>梦

属性：阴盛则梦涉大水恐惧阳盛则梦大火燔灼阴阳俱盛则梦相杀毁伤上盛则梦飞下盛则梦堕饱 
则梦予饥则梦取肝气盛则梦怒肺气盛则梦哭 



<目录>卷五\心疾健忘

<篇名>卧而不寐

属性：老人卧而不寐少壮寐而不寤何也少壮者血气盛饥肉滑气道通荣卫之行不失于常故昼日精 
夜不寤也老人血气衰肌肉不滑荣卫之道涩故昼日不能精夜不得寐也 



<目录>卷五\心疾健忘

<篇名>小便如泔

属性：一男子小便日数十次如稠米泔色亦白心神恍惚瘦瘁食减以女劳得之服此桑螵蛸散未终剂 
而愈 
安神魄定心志治健忘小便数补心气桑螵蛸远志菖蒲龙骨人参茯神当归龟甲醋炙以上各一两为 
末每服二钱夜卧人参汤调(本草衍义) 



<目录>卷五\心疾健忘

<篇名>夜魇

属性：夜魇之人急取梁上尘内鼻中即醒戒以灯照之(琐碎录) 



<目录>卷五\心疾健忘

<篇名>暮卧咒

属性：道林曰暮卧常以手抚心上咒曰天灵节荣愿得长生五脏君侯愿其安宁男一七遍女二七遍长 
生不病(修真秘诀) 



<目录>卷五\心疾健忘

<篇名>桑叶止汗

属性：严州山寺有一游僧形体羸瘦饮食甚少每夜就枕遍身出汗迨旦衣服皆透湿如此二十年无复 
可疗 
唯待尽耳监寺僧曰吾有药绝验为汝治之三日宿疾顿愈遂并授以方乃单用桑叶一味乘露采摘控 
焙干碾为末二钱空腹温米饮调或值桑落干者亦堪用但力不如新者按本草亦载桑叶主止汗其说 
可证(辛志) 



<目录>卷五\心疾健忘

<篇名>大惊发狂

属性：许叔微本事方云军中有一人犯法 衣将受刃得释神失如痴予与惊气丸一粒服讫而寐乃觉 
病已 
失矣江东张提辖妻因避寇失心已数年予授其方随愈又黄山沃巡检妻狂厥逾年更十余医而不验 
予授其方去附子加铁粉亦不终剂而愈铁粉非但化涎镇心至如摧抑肝邪特异若多恚怒肝邪大盛 
铁粉能制伏之素问言阳厥狂怒治以铁落敛金制木之意也 



<目录>卷五\心疾健忘

<篇名>犯大麦毒

属性：齐州有人病狂每歌曰五灵华盖晓玲珑天府由来汝府中惆怅此情言不尽一丸萝卜火吾宫又 
歌曰 
踏阳春人间二月雨和尘阳春踏尽秋风起肠断人间白发人后遇一道士作法治之乃云梦中见一红 
裳少女引入宫殿皆红紫饰小姑令歌道士曰此正犯天麦毒女则心神小姑脾神也按医经萝卜治面 
毒故曰火吾宫即以药并萝卜食之遂愈(洞微志) 



<目录>卷五\心疾健忘

<篇名>梦遗

属性：有人梦遗精初有所见后来虽梦中无所见日夜不拘常常定漏作心疾不足服心气药无验作肾 
气 
虚补肾药亦无验医问患者觉脑冷否应之曰只为脑冷服驱寒散遂安盖脑者诸阳之会髓之海脑冷 
则髓不固是以遗漏也有此疾者先去脑中风冷脑气冲和兼服益心肾药无不愈者 



<目录>卷五\心疾健忘

<篇名>心脉溢关

属性：王叔和脉诀论曰溢关骨痛心烦燥通真子解云心脉盛而溢关则筋紧而骨束是以骨痛师曰筋 
紧有 
筋挛之疾岂得骨痛所以心脉盛而骨痛者心属火骨属肾水心脉溢关则水不胜火煎熬得骨痛非筋 
紧也(医余同上) 



<目录>卷五\心疾健忘

<篇名>喑

属性：黄帝问曰人有重身九月而喑此为何也岐伯对曰胞之络脉绝也帝曰何以言之岐伯曰胞络者 
系于肾少阴之脉贯肾系舌本故不能言帝曰治之奈何岐伯曰无治也当十月复(指迷方) 



<目录>卷五\心疾健忘

<篇名>人卧血归于肝

属性：人卧血归于肝肝受血而能视足受血而能步掌受血而能握指受血而能摄 



<目录>卷五\心疾健忘

<篇名>血脉

属性：脉者血之腑脉实血实脉虚血虚 



<目录>卷五\心疾健忘

<篇名>笑歌狂疾

属性：开元中有名医纪朋者观人颜色谈笑知病深浅不待诊脉帝闻之召于掖庭中看一宫人每日昊 
则笑 
歌啼号若狂疾而足不能履地朋视之曰此必因食饱而大促力顿仆于地而然乃饮以云母汤令熟寐 
觉而 
失所苦问之乃言因大华公主载诞宫中大陈歌吹某乃主讴惧其声不能清且长吃 蹄羹饱而当歌 
筵大曲曲罢觉胸中甚热戏于砌台上高而坠下久而方苏病狂足不能步也(明皇杂录) 



<目录>卷五\鬲噎诸气

<篇名>气鬲

属性：齐王中子诸婴儿小子病召臣意诊切其脉告曰气鬲病病使人烦懑食不下时呕沫病得之少忧 
食饮意即为之作下气汤以饮之一日气下二日能食三日即病愈所以知小子之病者诊其脉心气也 
浊躁而经也此络阳病也脉法曰脉来数疾去难而不一者病主在心周身热脉盛者为重阳重阳也逖 
(音唐)心主故烦懑食不下则络脉有过络脉有过则血上出血上出死此悲心所生也病得之忧也( 
史记) 



<目录>卷五\鬲噎诸气

<篇名>五鬲

属性：古今论鬲气乃有五种谓忧鬲恚鬲气鬲寒鬲热鬲也夫胸中气结烦闷饮食不下羸瘦无力此乃 
忧鬲 
心下实满食不消化噫辄醋心大小便不利此名恚鬲胸胁逆满咽喉闭塞噫闻食臭此名气鬲心腹胀 
满咳逆肠鸣食不生肌此名寒鬲五心中热口舌生疮骨烦体重唇干口燥背痛胸痹此名热鬲 



<目录>卷五\鬲噎诸气

<篇名>五噎诸气(妇人多有此疾)

属性：此病不在外不在内不属冷不属热不是实不是虚所以药难取效此病缘忧思恚怒动气伤神气 
积于 
内气动则诸证悉见气静疾候稍平扪之而不得疾之所在目视之而不知色之所因耳听之而不知音 
之所发故针灸服药皆不获效此乃神意间病也顷京师一士人家有此证劝令净观内外将一切用心 
力事委之他人服药方得见效若不如此恐卒不能安但根据此戒兼之灼艾膏肓与四花穴及服此三药 
可以必瘥孙真人云妇人嗜欲多于丈夫感病倍于男子加以慈恋爱憎疾妒忧恚染着坚牢情不自抑 
所以为病根深疗之难瘥(鸡峰方同上) 



<目录>卷五\鬲噎诸气

<篇名>五噎

属性：噎病亦有五种气噎忧噎食噎劳噎思噎噎者乃噎塞不通心胸不利饮食不下也各随其证而治 
之 



<目录>卷五\鬲噎诸气

<篇名>靛治噎疾

属性：广五行记治噎疾永徽中绛州有僧病噎数年临死遗言令破喉视之得一物似鱼而有两头遍体 
悉是 
肉鳞致钵中跳跃不止以诸味投钵中须臾悉化为水时寺中方刈蓝作靛试取少靛致钵中此虫绕钵 
畏避须臾化为水世人以靛治噎疾(良方) 



<目录>卷五\鬲噎诸气

<篇名>糠治卒噎

属性：舂杵头细糠治卒噎陶隐居云食卒噎不下刮取含之即去亦是舂捣义尔天下事理多有相影响 
如此也日华子云平治噎煎汤呷(本草) 



<目录>卷五\鬲噎诸气

<篇名>病噎吐蛇

属性：华佗行道见一人病噎嗜食而不得下家人车载欲往就医佗闻其呻吟驻车往视语之曰向来道 
傍有 
卖饼家蒜齑大酢从取三升饮之病自当瘥即如佗言立吐蛇一条悬之车边欲造佗佗尚未还佗家小 
儿 
戏门前迎见自相谓曰客车边有物必是逢我公也疾者前入见佗壁北悬此蛇辈以十数(御览) 



<目录>卷五\鬲噎诸气

<篇名>食饴至噎

属性：吴廷绍为太医令烈祖因食饴喉中噎国医皆莫能愈廷绍尚未知名独谓当进楮实汤一服疾失 
去群医默识之他日取用皆不验或扣之答曰噎因甘起故以楮实汤治之(南唐书) 



<目录>卷五\鬲噎诸气

<篇名>百病生于气

属性：百病生于气怒则气上喜则气缓悲则气消恐则气下寒则气收炅则气泄惊则气乱劳则气耗思 
则气结九气不同何病之生 



<目录>卷五\鬲噎诸气

<篇名>天地气所主

属性：天地之数起于上而终于下岁半之前天气主之岁半之后地气主之上下交互气交主之岁纪毕 
矣 



<目录>卷五\鬲噎诸气

<篇名>气虚气逆

属性：邪气盛则实精气夺则虚气虚者肺虚也气逆者足寒也非其时则生当其时则死余脏皆如此 



<目录>卷五\鬲噎诸气

<篇名>有余不足

属性：神有余有不足气有余有不足血有余有不足形有余有不足志有余有不足凡此十者其气不等 



<目录>卷五\鬲噎诸气

<篇名>重虚

属性：脉气上虚尺虚是谓重虚 



<目录>卷五\鬲噎诸气

<篇名>寒热厥

属性：阳气衰于下则为寒厥阴气衰于下则为热厥 



<目录>卷五\鬲噎诸气

<篇名>气候

属性：五日谓之候五候谓之气六气谓之时四时谓之岁 



<目录>卷五\鬲噎诸气

<篇名>六气

属性：天气通于肺地气通于嗌风气通于肝雷气通于心谷气通于脾两气通于肾肠胃为海九窍为水 



<目录>卷五\鬲噎诸气

<篇名>胃气五脏之本

属性：五脏皆禀气于胃胃者五脏之本脏气不能自致于手太阴必因胃气 



<目录>卷五\鬲噎诸气

<篇名>四时五行五脏五气

属性：天有四时五行生长收藏以生寒暑燥湿风人有五脏化五气以生喜怒忧悲恐故喜怒伤气寒暑 
伤形暴怒伤阴暴喜伤阳 



<目录>卷五\鬲噎诸气

<篇名>旦暮气

属性：平旦人气生日中阳气隆日西阳已虚门已闭是故暮而收拒无扰筋骨无见雾露反此二时形乃 
困薄 



<目录>卷五\鬲噎诸气

<篇名>四时之气更伤五脏

属性：春伤于风邪气留连乃为洞泄木胜脾土故也夏伤于暑秋为疟疾秋伤于湿上逆而咳发为痿厥 
冬伤于寒春必温病四时之气更伤五脏 



<目录>卷五\鬲噎诸气

<篇名>五脏所藏

属性：心藏神肺藏魄肝藏魂脾藏意肾藏志是为五脏所藏 



<目录>卷五\鬲噎诸气

<篇名>五脏所伤

属性：久视伤血久卧伤气久坐伤肉久立伤骨久行伤筋是为五脏所伤 



<目录>卷五\鬲噎诸气

<篇名>五脏之脉

属性：肝脉弦心脉勾脾脉代肺脉毛肾脉石是为五脏之脉 



<目录>卷五\鬲噎诸气

<篇名>五入

属性：酸入肝辛入肺苦入心咸入肾甘入脾是为五入 



<目录>卷五\鬲噎诸气

<篇名>五恶

属性：心恶热肺恶寒肝恶风脾恶湿肾恶燥是为五恶 



<目录>卷五\鬲噎诸气

<篇名>五液

属性：五脏化液心为汗肝为泪肺为涕脾为涎肾为唾是为五液 



<目录>卷五\鬲噎诸气

<篇名>五主

属性：心主脉肺主皮肝主筋脾主肉肾主骨是为五主 



<目录>卷五\鬲噎诸气

<篇名>五禁

属性：辛走气气病无多食辛咸走血血病无多食咸苦走骨骨病无多食苦甘走肉肉病无多食甘酸走 
筋筋病无多食酸是为五禁 



<目录>卷五\鬲噎诸气

<篇名>汗出

属性：饮食饱甚汗出于胃惊而夺精汗出于心持重远行汗出于肾疾走恐惧汗出于肝摇体劳苦汗出 
于脾 



<目录>卷五\鬲噎诸气

<篇名>体有可已之疾

属性：孙思邈居太白山于推步医药无不善卢照邻有恶疾不可为而问曰高医愈疾奈何答曰天有四 
时 
五行寒暑迭居和为雨怒为风凝为霜雪张为虹 天常数也人之四肢五脏一觉一寐吐纳往来流为 
荣 
卫张为气色发为音声人常数也阳用其形阴用其精天人所同也失则蒸生热否生寒结为瘤赘陷为 
痈疽奔则喘乏竭则焦槁发乎面动乎形天地亦然五纬缩赢孛彗飞流其危诊也寒暑不时其蒸否也 
石立土 是其赘疣山崩土陷是其痈疽奔风豪雨其喘乏川渎竭涸其焦槁高医导以药石投以砭剂 
圣人和以至德辅以人事故体有可已之疾天有可救之灾(唐书) 



<目录>卷五\消渴

<篇名>渴服八味丸

属性：千金云消渴病所忌者三一饮酒二房室三咸食及面能忌此虽不服药亦自可消渴之人愈与未 
愈常 
须虑患大痈必于骨节间忽发痈疽而卒予亲见友人邵任道患渴数年果以痈疽而死唐祠部李郎中 
论消渴者肾虚所致每发则小便甜医者多不知其疾故古今亦阙而不言洪范言稼穑作甘以物理推 
之淋饧醋酒作脯法须臾即皆能甜也足明人食之后滋味皆甜流在膀胱若腰肾气盛是为真火上蒸 
脾胃变化饮食分流水谷从二阴出精气入骨髓合荣卫行血脉荣养一身其次以为脂膏其次以为血 
肉也其余则为小便故小便色黄血之余也HT 气者五脏之气咸润者则下味也腰肾既虚冷则不能蒸 
于谷气则尽下为小便故味甘不变其色清冷则肌肤枯槁也由如乳母谷气上泄皆为乳汁消渴病者 
下泄为小便皆精气不实于内则小便数溲溺也又肺为五脏华盖若下有暖气蒸则肺润若下冷极则 
阳气不能升故肺干即渴易于否卦干上坤下阳无阴而不降阴无阳而不升上下不交故成否也譬如 
釜中有水以火暖之其釜若以板覆则暖气上腾故板能润也若无火力水气则不能上此板则终不能 
润也火力者则是腰肾强盛也常须暖补肾气饮食得火力则润上而易消亦免干渴也故张仲景云宜 
服肾气八味丸此病与香港脚虽同为肾虚所致其香港脚始发于二三月盛于五六月衰于七八月凡消渴 
始发于七八月盛于十一月十二月衰于二三月其故何也夫香港脚壅疾也消渴宣疾也春夏阳气上故 
壅疾发则宣疾愈秋冬阳气下故宣疾发则壅疾愈也审此二者疾可理也犹如善为政者宽以济猛猛 
以济宽随事制度尔仲景云足太阳者膀胱之经也膀胱者肾之府小便数此为气盛气盛则消谷大便 
硬衰则为消渴也男子消渴饮一斗小便亦得一斗宜八味肾气丸(本事方) 



<目录>卷五\消渴

<篇名>又

属性：眉山有揭颖臣者长七尺健饮啖倜傥人也忽得消渴疾日饮水数斗食常倍而数溺消渴药服之 
逾年 
疾日甚自度必死治棺衾属其子于人蜀有良医张肱隐之子不记其名为诊脉笑曰君几误死矣取麝 
香当门子以酒濡之作十许丸取枳枸子为汤饮之遂愈问其故张生曰消渴消中皆脾衰而肾败土不 
能胜水肾液不上溯乃成此疾今诊颖臣脾脉极巨脉热而肾不衰当由果实与酒过度虚热在脾故饮 
食 
兼人而多饮饮水既多不得不多溺也非消渴也麝香能败酒瓜果近辄不结而枳枸亦能胜酒屋外有 
此木屋中酿酒不熟以其木为屋其下亦不可酿酒故以二物为药以去酒果之毒宋玉云枳枸来巢以 
其实如鸟乳故能来巢今俗讹谓之鸡矩子亦谓之癞汉指头盖取其似也嚼之如牛乳小儿喜食之( 
大全集) 



<目录>卷五\消渴

<篇名>又

属性：昔有仕宦患消渴医者谓其不过三十日死弃官而归半途遇一医人令急遣人致北梨二担食尽 
则瘥仕宦如其言得之才渴即食未及五六十枚而病止 



<目录>卷五\消渴

<篇名>仲景治渴

属性：提点铸钱朝奉郎黄沔久病渴极疲瘁予每见必劝服八味丸初不甚信后累医不痊谩服数两遂 
安或 
问渴而以八味丸治之何也对曰汉武帝渴张仲景为处此方盖渴多是肾之真水不足致然若其势未 
至于消但进此剂殊佳且药性温平无害也(泊宅编) 



<目录>卷五\消渴

<篇名>浮石止渴

属性：交州记曰浮石体虚而轻煮饮止渴 



<目录>卷五\消渴

<篇名>苦酒消渴

属性：卞兰苦酒消渴时魏明帝信巫女用水方使人持水赐兰兰不肯饮诏问其意兰言治病自当以方 
药何信于此帝为变色而兰终不服(三国志) 



<目录>卷五\消渴

<篇名>热中消中富贵人

属性：多饮数溲曰热中多食数溲曰消中多喜曰 多怒曰狂热中消中皆富贵人也(内经) 



<目录>卷五\心腹痛(淋附)

<篇名>心痛

属性：心藏神心者身之主也其正经为风邪所乘名真心痛旦发夕死夕发旦死心有包络脉是心之别 
脉为 
风冷所乘亦令心痛然乍轻乍盛不至于死又手少阴心之经其气逆谓之阳虚阴厥亦令心痛其痛引 
喉是也其心下急痛名脾心痛腹胀而心痛名胃心痛下重而苦泄寒中为肾心痛又有九种心痛一虫 
二疰三风四悸五食六饮七冷八热九支从来此皆邪气乘于手少阴之络邪气搏于正气邪正相击故 
令心痛诊其心脉急者为痛引背食不下寸口脉沉紧苦心下寒时痛关上脉紧心下苦痛左手寸脉沉 
则为阴阳绝者无心脉也苦心下毒痛(鸡峰方) 



<目录>卷五\心腹痛(淋附)

<篇名>腹痛有数种

属性：有人患腹痛其状不一有风痛热痛有冷痛有冷积痛有气积痛有虫痛有妇人经脉行而先腹痛 
有 
小儿疮疹出而先腹痛者满腹虚服暖药无效者此风痛也宜服官局胃风汤火 草丸如附子乌头之 
类 
大便秘结小便赤而喜冷冻饮料食者此热痛也后生宜四顺饮老人宜服大麻仁丸皆局方有块起而腹 
痛 
者皆积也冷积则面无色瘦瘁脉沉伏宜于暖药中用巴豆如官局积气丸之类气积多噫气宜服嘉禾 
散调气散五鬲宽中散如茴香丁香木香沉香之类食积则多噫酸口出清水恶心宜服京三棱蓬莪 
术 
干漆之类亦须兼巴豆至于腹中有块起急以手按之便不见五更心嘈牙关轿硬恶心而清水出及梦 
中啮齿者此谓之虫痛宜服官局化虫丸如使君子之类又有室女妇人月经行先腹痛此特与诸痛不 
同只可服四物汤小儿身热足冷耳及尻骨冷及眼涩者皆疮疹候必先腹痛盖疹子先自肠胃中出然 
后发于外宜服葛根升麻汤及绵煎散之类舒王解痛字云宜通而塞则为痛此极有理凡痛须通利脏 
腑乃能随其冷热而须用巴豆大黄牵牛此最要法(医余) 



<目录>卷五\心腹痛(淋附)

<篇名>大泻腹痛

属性：有人每日早起须大泻一行或时腹痛或不痛空心服热药亦无效后有智者察之令于晚食前更 
进热 
药遂安如此常服竟无恙盖暖药虽平旦空腹至晚药力已过一夜阴气何以敌之于晚间再进热药则 
一夜暖药在腹遂可以胜阴气凡治冷疾皆如此 



<目录>卷五\心腹痛(淋附)

<篇名>暑月破腹

属性：一曰伤暑二曰伤冷物食瓜果饮水之类三曰夏季心火旺心经热则小水不利行大肠谓之水谷 
不分 
伤暑而泻者心躁头痛作渴宜服香薷饮乌金散伤冷物而泻者腹痛水泻谷食不化宜服暖药如附子 
及理中丸二气丹正丸丹紫苏丸之类水谷不分者宜服大顺散五苓散二药专厘清浊暑月多此疾故 
人多用之凡泻不可急以热药止之恐成痢(同上) 



<目录>卷五\心腹痛(淋附)

<篇名>小腹切痛

属性：治胃气小腹切痛元丰中丞相王郇公小腹痛不止宣差太医攻治备至皆不效凡药至热如附子 
硫黄 
五夜义丸之类用之亦不瘥驸马张都尉令取妇人油头发烧如灰细研筛过温酒调二钱实时痛止( 
良方) 



<目录>卷五\心腹痛(淋附)

<篇名>真心痛

属性：头心之病有厥痛有真痛手三阳之脉受风寒则名厥头痛入连在脑者名真头痛其五脏气相干 
名厥心痛其痛甚但在心手足青者名真心痛其真心痛者旦发夕死夕发旦死 



<目录>卷五\心腹痛(淋附)

<篇名>脾疼

属性：张思顺盛夏调官都城苦热食冰雪过多又饮木瓜浆积冷于中遂感脾疼之疾药不释口殊无退 
证累 
岁日斋一道人适一道人曰我受官人供固非所惜但取汉椒二十一粒浸于浆水碗中一宿漉出还以 
浆水吞之若是而已张如所戒明日椒才下腹即脱然更不复作(类编) 



<目录>卷五\心腹痛(淋附)

<篇名>冰煎理中丸

属性：泗州杨吉老名医也 徽庙常苦脾疾国医进药俱不效遂召吉老诊视讫进药 徽庙问何药吉 
老对 
以大理中丸 上云朕服之屡矣不验吉老曰臣所进汤使不同 陛下之疾以食冰太过得之今臣 
以冰煎此药欲已受病之原果一二服而愈(琐碎录) 



<目录>卷五\心腹痛(淋附)

<篇名>心痛食地黄面

属性：崔元亮海上方治一切心痛无问久新以生地黄一味随人所食多少捣取汁搜面作 或作冷 
淘良 
夕当利出虫长一尺许头似壁宫后不复患刘禹锡传信方贞元十年通事舍人崔抗女患心痛垂气绝 
遂作冷地黄淘食之便吐一物可方一寸以来如虾蟆状无目足等微似有口盖为此物所食自此顿愈 
面中忌用盐(本事方) 



<目录>卷五\心腹痛(淋附)

<篇名>膀胱气痛

属性：歙县尉宋荀甫膀胱气作痛不可忍医者以刚剂与之痛愈甚溲溺不通三日许学士视其脉曰投 
热药 
太过适有五苓散一两分为三易其名用连须葱一茎茴香及盐少许水一盏半煎七分连服之中夜下 
小便如黑汁一二升脐下宽得睡明日脉已平续用 砂丸数日愈盖是疾本因虚得不宜骤进补药邪 
之所凑其气必虚留而不去其病则实故先涤所蓄之邪然后补之(本事方) 



<目录>卷五\心腹痛(淋附)

<篇名>砂石淋

属性：鄞县尉耿梦得妻苦砂石淋十三年每溺时器中剥剥有声痛楚不堪说命采苦杖根俗呼为杜牛 
膝 
者净洗碎之凡一合用水五盏煎耗其四而留其一去滓以麝乳香末少许研调服之一夕愈(同上) 



<目录>卷五\心腹痛(淋附)

<篇名>头垢治淋

属性：头垢主淋闭不通又主噎亦治劳复(本草) 



<目录>卷五\诸疟

<篇名>疟名不同

属性：病者发寒热一岁之间长幼相若或染时行变成寒热名曰疫疟寒热日作梦寐不祥多生恐怖名 
曰鬼 
疟宜用禁避厌禳之乍寒乍热乍有乍无南方多病此名曰瘴疟寒热善饥而不能食食已支满腹急 
痛病以日作名曰胃疟六腑无疟唯胃有者盖饮食饥饱所伤胃气而成世谓之食疟饮食不节变成此 
证有经年不瘥瘥后复发远行久立下至微劳力皆不任名曰劳疟亦有数年不瘥百药不断结为症癖 
在腹胁名曰老疟亦名母疟 



<目录>卷五\诸疟

<篇名>又

属性：说文曰疟寒热并作也 热疟也疾二日一发 



<目录>卷五\诸疟

<篇名>又

属性：凡人患疟疾皆因伤暑治之之法当用暑药素问疟论有三阴三阳辩其证候各随经而刺之寒多 
者用 
温药热多者用凉药不易之法也有积者必腹疼当用巴豆药去其积有热者当用小柴胡汤有寒者当 
用朱砂硫黄大蒜之类然疟疾住后不得服补药补之必再作 



<目录>卷五\诸疟

<篇名>驴轴治疟

属性：疗疟无久新发无期者驴尾下轴垢水洗取汁和面如弹丸二枚作烧饼疟未发前食一枚至发后 
食一枚(庚志) 



<目录>卷五\诸疟

<篇名>疾

属性：毛 甫事母叶夫人极孝叶年六十一岁病 旬余忧甚每夕祷于北辰拜且泣妹立母仄恍惚间 
有告 
者曰何不服五苓散持一帖付之启视皆红色妹曰寻常此药不如是安可服俄若梦觉以语兄两医云 
此病盖蕴热所致当加朱砂于五苓散内以应神言才服罢 不复作 



<目录>卷五\诸疟

<篇名>又

属性：有宗室以恩添差通判常州郡守不甚加礼遂苦 疾久而弗愈族人士蘧为钤辖素善医往问正 
聚话 
作而颠撼掖不醒尽室骇惧蘧云无伤也是中心抑郁阴阳交战至于陨厥正四将军饮子证也先令 
灼艾灸至四百壮了无苏意于是急制药以一大附炮去皮脐四分之诃子四个炮去核陈皮四个全者 
洗净不去白甘草四两炙各自切碎为四服用水二盏姜枣各七煎去五之三药成持饮病者初一杯灌 
之不纳至再稍若吞咽三则倏起坐四服尽顿愈更不复作一时救急如此凡病 临发日逐杯并服无 
不神效(类编) 



<目录>卷五\诸疟

<篇名>疟疾

属性：疟之病候经论载之详矣先寒后热名曰寒疟先热后寒名曰温疟但热无寒名曰瘅疟但寒无热 
名曰 
牝疟是皆发作有时若邪气中于风府则间日而作邪气客于头项则频日而作气有虚实邪中异所故 
有早晚之异然经止论寒温瘅疟所受之因而不及牝疟又论温疟瘅疟所舍之藏而不及寒疟意有互 
见发明处学人究阴阳之盛衰深思以得之大抵风者阳气也寒者阴气也先伤于风后伤于寒即先热 
后寒先伤于寒后伤于风即先寒后热阴气先绝阳气独发则但热无寒阳气先绝阴气独发则但寒无 
热以温疟得之于冬邪气藏于骨髓则知寒疟乃得之于夏邪气客于皮肤腠理之间矣以瘅疟之气实 
而不泄且不及于阴则知牝疟乃气虚而泄且不及于阳矣是皆不出于阴阳上下交争虚实更作也又 
有挟诸溪毒岚瘴鬼邪之气亦寒热羸瘦延引岁月休作有时久不已变成劳疟或结为 瘕者名曰疟 
母至于五脏三阳三阴疟者皆因脏气偏虚故邪气乘而舍之其治法合随其经络灸刺及所用药各不 
同后学宜细详之(类编同上) 



<目录>卷五\诸疟

<篇名>病有不可补者

属性：病有不可补者一曰疟疾二曰狂疾三曰水气四曰香港脚此四疾治得稍愈切不可服暖药以峻补 
之如平平补药亦须于本病上有益乃可(医余) 



<目录>卷五\瘕

<篇名>瘕

属性：瘕之状虽同而不动者为 其治有法而可推移者名瘕瘕病轻于 瘕不动者必死之候其发 
语声 
嘶挹言语而不出此人食结在腹其病寒口中常有水出四肢洒洒如疟饮食不能郁郁而痛此食瘕也 



<目录>卷五\瘕

<篇名>遗积瘕

属性：齐中尉潘满如病小腹痛臣意诊其脉曰遗积瘕也臣意即谓齐太仆臣饶内史臣繇曰中尉不复 
自止 
于内则三十日死后二十余日溲血死病得之酒且内所以知潘满如病者臣意切其脉深小弱其卒然 
合合也是脾气也右脉气口至紧小见瘕气也以次相乘故三十日死三阴俱抟者如法不俱抟者决在 
急期一搏一代者近也故其三阴抟溲血如前止(史记) 



<目录>卷五\瘕

<篇名>蛲瘕(音饶)

属性：临 女子薄吾病甚众医皆以为寒热当死臣意诊其脉曰蛲瘕为病腹大上肤黄粗循之戚戚然 
臣 
意饮以芫花一撮即出蛲可数升病已三十日如故蛲得之于寒湿寒湿气郁笃不发化为蛊臣意所以 
知薄吾病者切其脉循其尺其尺索刺粗而毛美奉发是虫气也其色泽者虫藏无邪气及重病(史记) 



<目录>卷五\瘕

<篇名>蛇瘕

属性：隋有患者尝饥而吞食则下致胸便即吐出医作噎疾鬲气翻胃三候治之无验有老医任度视之 
曰非 
此三疾盖因食蛇肉不消而致斯病但揣心腹上有蛇形也病者曰素有大风尝求蛇肉食风稍愈复患 
此疾矣遂以芒硝大黄合而治之微泄利则愈医皆记其验而知蛇瘕也 



<目录>卷五\瘕

<篇名>米瘕

属性：干德中江浙间有慎道恭者肌瘦如劳唯好食米阙之则口中清水出情似忧思食米顿便如常众 
医不 
辩后遇蜀僧道广处方以鸡屎及白米各半合共炒如末以水一中盏调顿服良久病者吐出如米形遂 
瘥病源谓米瘕是也 



<目录>卷五\瘕

<篇名>发瘕

属性：徐文伯字德秀笃好医术宋明帝宫人患腰痛牵心发则气绝众医以为肉瘕文伯视之曰此发瘕 
也以 
油灌之即吐物如发稍长引之长三尺头已成蛇又能摇动悬柱上水沥尽唯余一发而已遂愈(名医 
录同上) 



<目录>卷五\瘕

<篇名>斛二瘕

属性：续搜神记有人能饮茗至一斛二斗忽饮过量数升吐出一物如牛肺以茗浇之容一斛二斗因名 
曰斛二瘕(封演见闻录) 



<目录>卷五\瘕

<篇名>食发致疾

属性：唐书曰甄权弟立言善医时有尼明律年六十余患心腹膨胀身体羸瘦已经二年立言诊其脉曰 
腹 
内有虫当是误食发为之耳因令服雄黄须臾吐一蛇如人手小指唯无眼烧之犹有发气其疾乃愈 



<目录>卷五\瘕

<篇名>瘕

属性：异苑曰章安有人元嘉中啖鸭肉乃成瘕病胸满面赤不得饮食医令服秫米须臾烦闷吐一鸭雏 
身喙 
翅皆已成就唯左脚故缀昔所食肉病遂获瘥志怪曰有人得瘕病腹昼夜切痛临终敕其子曰吾气绝 
后可剖视之其子不忍违言剖之得一铜酒枪容数合许华佗闻其病而解之便出巾栉中药以投枪枪 
即消成酒焉(太平御览同上) 



<目录>卷五\瘕

<篇名>鳖症

属性：景陈弟长子拱年七岁时胁间忽生肿毒隐隐见皮里一物颇肖鳖形微觉动转其掣痛不堪忍德 
兴古 
城村有外医曰洪豆腐见之使买鲜虾为羹以食咸疑以为疮毒所忌之味医竟令食之下腹未久痛即 
止喜曰此真鳖症也吾求其所好以尝试之尔乃合一药如疗脾胃者而碾附子末二钱投之数服而消 
明年病复作但如前补治遂绝根本(类编) 



<目录>卷五\瘕

<篇名>鳖瘕

属性：鳖瘕者谓腹中瘕结如鳖状是也有食鳖触冷不消而生者亦有食诸杂肉得冷变化而成者皆由 
脾胃 
气虚弱而遇冷则不能克消所致瘕言假也谓其有形假而推移也昔曾有人共奴俱患鳖瘕奴在前死 
遂破其腹得一白鳖仍故活有人乘白马来看鳖白马遂尿随落鳖上即缩头及寻以马尿灌之即化为 
水其主曰吾将瘥矣即服之果如其言得瘥(巢氏病源) 



<目录>卷五\瘕

<篇名>癖

属性：夫 癖之病大同而小异 者近脐左右成条大者如臂次者如弦之状癖在两肋之间有时而痛 
此皆由阴阳不和经络痞隔饮食停滞不得宣流邪冷之气搏结而成也(鸡峰方) 



<目录>卷五\瘕

<篇名>京三棱治瘕

属性：昔人患 瘕死遗言令开腹取之得病块干硬如石文理有五色人谓异物窃取削成刀柄后因以 
刀刈三棱柄消成水乃知此可疗 瘕也(本草) 



<目录>卷五\诸虫

<篇名>应声虫

属性：永州通判厅军员毛景得奇疾每语喉中必有物作声相应有道人教令学诵本草药名至蓝而默 
然遂 
取蓝捩汁而饮之少顷吐出肉块长二寸余人形悉具刘襄子思为永 景正被疾逾年亲见其愈(泊 
宅编) 



<目录>卷五\诸虫

<篇名>又

属性：陈正敏遁斋闲览载杨 中年得异疾每发言应答腹中有小声效之数年间其声浸大有道士见 
而惊 
曰此应声虫也久不治延及妻子宜读本草遇虫不应者当取服之 如言读至雷丸虫忽无声乃顿服 
数粒遂愈正敏其后至长沙遇一丐者亦有是疾环而观之甚众因教使服雷丸丐者谢曰某贫无他技 
所以求衣食于人者唯藉此尔以上皆陈所记予读唐张 朝野佥载云洛州有士人患应声语即喉中 
应之以问良医张文仲张经夜思之乃得一法即取本草令读之皆应至其所畏者即不言仲乃录取药 
合和为丸服之应时而止乃知古有是事(百衲居士铁围山丛话) 



<目录>卷五\诸虫

<篇名>蛔虫

属性：蛔虫九虫之数人腹中皆有之小儿失乳而哺早或食甜过多胃虚虫动令人腹痛恶心口吐清水 
腹上 
有青筋火煨使君子与食以壳煎汤送下甚妙然世人多于临卧服之又无日分多不验唯是于月初四 
五间五更服之至日午前虫尽下可以和胃温平药一两日调理之不可多也凡虫在人腹中月上旬头 
向上中旬横之下旬头向下故中下旬用药即不入虫口所以不验也牛马之生子上旬生者行在母前 
中旬生者并肩而行下旬生者后随之猫之食鼠亦然上旬食上 中旬中 下旬下 自然之理物皆 
由之而莫知之(医余) 



<目录>卷五\诸虫

<篇名>五脏之虫

属性：心虫曰蛔脾虫寸白肾虫如寸截丝缕肝虫如烂杏肺虫如蚕皆能杀人惟肺虫为急肺虫居肺叶 
之内 
蚀人肺系故成瘵疾咯血声嘶药所不到治之为难有人说道藏中载诸虫皆头向下唯自初一至初五 
以前头上行故用药者多取月 以前盖此也如疗寸白用良方锡沙芜荑槟榔者极佳五更服虫尽下 
白粥将息药用石榴根浓汁半升下散三钱丸五枚(本事方) 



<目录>卷五\诸虫

<篇名>九虫之状

属性：九虫者一曰伏虫长四分为群虫之长二曰白虫长一寸相生至多其母长至四五丈则杀人三曰 
肉虫 
状如烂杏令人烦满四曰肺虫其状如蚕令人咳五曰胃虫状如虾蟆令人吐逆呕哕六曰弱虫状如瓜 
瓣令人多唾七曰赤虫状如生肉令人肠鸣八曰蛲虫至微细状如菜虫居洞肠间多则为痔漏痈疽诸 
疮无所不为九曰蛔虫长一尺贯心则杀人又有尸虫与人俱生状如犬马尾或如薄筋根据脾而居长三 
寸许大害于人然多因脏虚寒劳热而生 



<目录>卷五\诸虫

<篇名>诸虫入耳

属性：虫之类能入耳者不独蜒蚰如壁虱萤火扣头虫皂角虫皆能为害有人患脑痛为虫所食或教以 
桃叶 
为枕一夕虫自鼻出形为鹰嘴人莫识其名有人蜒蚰入耳遇其极时以头撞柱至血流不知云痒甚不 
可忍蜒蚰入耳往往食髓至尽又能滋生凡虫入耳用生油灌妙(遁斋闲览) 



<目录>卷五\诸虫

<篇名>误吞水蛭

属性：吴少师在关外尝得疾数月间肌肉消瘦每日饮食下咽少时腹如万虫 攻且痒且痛皆以为劳 
瘵也 
张锐是时在成都吴遣驿骑招致锐到兴元既切脉戒云明日早且忍饥勿啖一物俟锐来为之计旦而 
往天方剧暑白请选一健卒趋往十里外取行路黄土一银盂而令厨人旋治面将午乃得食才放箸取 
土适至于是温酒二升投土搅其内出药百粒进于吴饮之觉肠胃掣痛几不堪忍急登溷锐密使别坎 
一穴便掖吴以行须臾暴下如倾秽恶斗许有马黄千余宛转盘结其半已困死吴亦惫甚扶憩竹榻上 
移时方餐粥一器三日而平始言去年正以夏夜出师中涂躁渴命候兵持马盂挹涧水甫入口似有物 
焉未暇吐之则径入喉矣自此遂得病锐曰虫入人肝脾里势须滋生常日遇食时则聚丹田间吮咂精 
血饱则散处四肢苟惟知杀之而不能扫尽故无益也锐是以请公枵腹以诱之此虫喜酒又久不得土 
味乘饥毕集故一药能洗空之耳吴大喜浓赂以金帛送之归(庚志) 



<目录>卷五\诸虫

<篇名>又

属性：宁国卫承务者唯一子忽得疾羸瘦如削医以为瘵疾治疗无益医刘大用问其致疾之因曰尝 
以六 
月饮娼家醉卧卓上醒渴求水不得前有菖蒲盆水清洁举而饮之自是疾作刘默喜密遣仆掘田间淤 
泥以水沃濯取清汁两碗置几上令随意饮卫子素厌疾苦不以秽为嫌一饮而尽俄肠胃间攻转搅刺 
久之始定续投以宣药百粒随即洞泄下水蛭六十余条便觉襟抱豁然刘曰此盖盆中所误吞也蛭入 
人腹藉膏血滋养蕃育种类每粘着五脏牢不可脱然久去污渠思其所嗜非以此物致之不能集也然 
羸别以药调补(类编) 



<目录>卷五\诸虫

<篇名>又

属性：有人因醉薄暮渴饮道傍田水自此忽患胸腹胀满遍医不效人亦莫识其病因干宿客邸夜半思 
水饮 
令仆觅之仆夜扪索见有缸数只疑店主以此贮水遂取一碗与其主饮便觉胸次豁然再索之忽觉脏 
腑急于店仄空地大泻一二行平明视之所泻乃水蛭无数继看夜来所饮缸水乃主人刈蓝作淀者其 
病顿愈方思前时渴饮田水不觉误吞水蛭在腹遂成胀痛之疾乃蛭为害今人耘田为此虫所啮以淀 
涂之无不愈也 



<目录>卷五\诸虫

<篇名>苦寸白虫

属性：赵子山字景高寓居邵武军天王寺苦寸白虫为挠医者戒云是疾当止酒而以素所耽嗜欲罢不 
能一 
夕醉于外舍归巳夜半口干咽燥仓卒无汤饮适廊庑间有瓮水月色下照莹然可掬即酌而饮之其甘 
如饴连尽数酌乃就寝迨晓虫出盈席觉心腹顿宽宿疾遂愈一家皆惊异验其所由盖寺仆日织草屦 
浸红藤根水也(庚志) 



<目录>卷五\诸虫

<篇名>又

属性：掘石榴东引根皮洗曝捣细不兼他味隔宿虚其腹凌晨温酒调服妙 



<目录>卷五\诸虫

<篇名>又

属性：蔡定夫戡之子康积苦寸白为孽医者使之碾槟榔细末取石榴东引根煎汤调服之先炙肥猪肉 
一大 
脔置口中咽咀其津膏而勿食云此虫惟月三日以前其头向上可用药攻打余日即头向下纵有药皆 
无益虫闻肉香咂啖之意故空群争赴之觉胸中如万箭攻 是其候也然后饮前药蔡悉如其戒不两 
刻腹中雷鸣急奏厕虫下如倾命仆以杖挑拔皆联绵成串几长数丈尚蠕蠕能动举而抛于溪流宿患 
顿愈姑广其传以济后人(支志) 



<目录>卷五\诸虫

<篇名>误吞蜈蚣

属性：有村店妇人因用火筒吹火不知筒中有蜈蚣藏焉用以吹火蜈蚣惊迸窜入喉中不觉下胸臆妇 
人求 
救人无措手适有人在傍云可讨小猪儿一个切断喉取血令妇人顿吃之须臾以生油一口灌妇人遂 
恶心其蜈蚣衮在血中吐出继与雄黄细研水调服遂愈 



<目录>卷五\诸虫

<篇名>蜒蚰及百虫入耳

属性：蜒蚰入耳取驴乳灌耳中当消成水百虫入耳以桃叶火熨之卷而塞耳中立出(本草) 



<目录>卷五\诸虫

<篇名>尸虫

属性：柳子浓骂尸虫文云人皆有三尸虫处之腹中伺隐微失误辄籍记日庚申幸其人之昏睡出谗于 
帝以 
求飨以是人多谪过疾疠夭死而医经亦云能与鬼灵相通常接引外邪为患害其发作之状或沉沉默 
默不的知其所苦而无处不恶或腹痛胀急或磊块踊起或挛引腰脊或精神杂错变证多端其病大同 
而小异(鸡峰方) 



<目录>卷五\诸虫

<篇名>酒虫

属性：齐州士曹席进孺招所亲张彬秀才为馆舍彬嗜酒每夜必置数升于床隅一夕忘设焉夜半大渴 
求之 
不可得忿闷呼躁俄顷呕吐一物于地旦起视之见床下块肉如肝而黄上如蜂窠犹微动取酒沃之唧 
唧有声始悟平生酒病根本亟投诸火中后遂不饮(丁志) 



<目录>卷六\脏腑泄痢

<篇名>当暑勿食生冷

属性：当盛暑时食饮加意调节缘伏阴在内腐化稍迟又果 园蔬多将生啖苏水桂浆唯欲冷冻饮料生冷 
相值 
克化尤难微伤即飧泄重伤则霍乱吐利是以暑月食物尤要节减使脾胃易于磨化戒忌生冷免有腹 
脏之疾虽盛夏冒暑难为全断饮冷但克意少饮勿与生硬果菜油腻甜食相犯亦不至生病也 



<目录>卷六\脏腑泄痢

<篇名>辩脏腑下痢

属性：病水泄青白或黄白或米谷不化肠鸣腹痛者此伤冷也为洞泄寒中人为霍乱吐泻其脉细弱而 
紧宜 
理中丸平胃散调中汤以温补之盛则金液丹朝真丹主之或药入则吐出者内阴盛也用汤者当以冷 
服用丸者以地浆服热因寒用之法也 
病水泄下深黄及有完谷小便赤腹胁但胀满而不痛烦躁闷乱渴而喜饮者此伤热也为挟热下 
利 
其脉洪大而数宜驻车丸参连散柏皮汤以和之甚则三黄丸调胃承气汤挟热下血者柏皮汤主之 
病泄泻色黄而有沫肠鸣腹胁胀满时微作痛者为冷热不调其脉沉紧而小数也服热药则转甚 
戊己丸香连丸主之下部注闷里急后重者必欲变脓血利之则愈 
病暴泄注下或青白或黄白米谷或化或不化腹胁或胀或不胀或痛或不痛但噫生熟气全不思 
食因 
与温补诸药而后转有异证者有所伤也此为飧泄其脉外虚而内实关脉况且紧也宜消积丸不二丸 
以化之甚则用备急丸主之(上不二丸用砒不可多服曾见医用有害) 
又春伤以风夏必飧泄又风气行于肠胃则暴泄下利其脉浮缓而虚也并宜服羌活安中汤胃风 
汤荆黄汤诃梨散主之 
病赤白下痢或脓多血少或脓少血多皆为有积或先挟热泄泻更服温药因变脓血下痢关脉沉 
紧按 
之有力而小疾也并宜先与消化积滞才微利过即以香连丸驻车丸戊己丸便愈化积滞用消积丸不 
二丸感应丸淹延恶利用朱粉丹主之(集验方) 



<目录>卷六\脏腑泄痢

<篇名>治赤白痢

属性：有人久患痢赤白兼下或纯白或纯赤百药不愈者病久服药已多治痢多用毒药攻击得脏气不 
和所 
以难愈史载之用轻清和气药与之遂愈后来屡有验其方用罂粟壳蜜炙人参白术白茯苓川芎甘草 
炙黄 等分为细末二钱水一盏生姜枣乌梅半个煎八分温服不以时 



<目录>卷六\脏腑泄痢

<篇名>久患泄泻

属性：有人久患泄泻以暖药补脾及分利小水百种治之不愈医诊之心脉独弱以益心气药补脾药服 
之遂 
愈盖心火也脾土也火生土脾之旺赖火之燥心气不足则火不燥脾土受湿故令泄泻今益心补脾而 
又能去湿岂有不效者 
又有一种泄泻作冷作积作心气不足治之及服硫黄附子甚多皆不效因服火 丸而愈此肠胃 
有风冷也胃风汤兼服暖药亦佳 
又有一种脾泄泻服泰山老李炙肝散而愈乃白芷白术白芍药桔梗四味也(医余) 



<目录>卷六\脏腑泄痢

<篇名>痢有赤白

属性：凡人患痢不问赤白脉小身凉者易安脉大身热者难瘥患痢未有不腹痛者皆缘有积也暑积及 
热积 
多患赤痢冷积多患白痢亦有肠胃有风而患赤痢者有冷热不调而患赤白痢者暑积痢可用黄连阿 
胶丸绵煎散加滑石白痢可用驻车丸感应丸之类冷热不调用戊己丸巴豆丸子之类绵煎散入滑石 
治赤痢极有功又有豆饮子加减亦有功治诸般痢用之每有效官局灵砂丹亦甚奇此数药自夏及秋 
皆不可阙也(同上) 



<目录>卷六\脏腑泄痢

<篇名>罂粟治痢

属性：治痢以罂粟古方未闻今人所用虽其法小异而皆有奇功或用数颗慢火炙黄为末米饮下或去 
粟用 
壳如上法或以壳五七枚甘草一寸半生半炙大碗水煎取半碗温温呷蜀人山叟曰用壳并去核鼠楂 
子各数枚焙干末之饮下尤治噤口痢(泊宅编) 



<目录>卷六\脏腑泄痢

<篇名>车前止暴下

属性：欧阳文忠公常得暴下国医不能愈夫人云市人有此药三文一帖甚效公曰吾辈脏腑与市人不 
同不 
可服夫人使以国医药杂进之一服而愈召卖药者浓遗之求其方乃肯传但用车前子一味为末米饮 
下二钱匕云此药利水道而不动气水道利则清浊分谷脏自止矣(良方) 



<目录>卷六\脏腑泄痢

<篇名>姜茶治痢

属性：宪宗赐马总治泻痢腹痛方以生姜和皮切碎如粟米用一大盏并草茶相等煎服之丸 二年文 
潞公得此疾百药不效而予传此方而愈(同上) 



<目录>卷六\脏腑泄痢

<篇名>二药治痢

属性：鄂渚有统制王存病痢几年无休无息骨立垂死逢道人令煎四物汤下驻车丸每服一百粒初服 
此药减半并服之不数日顿愈(近世养生方) 



<目录>卷六\脏腑泄痢

<篇名>治脏腑

属性：肉豆蔻刳作瓮子入通明乳香少许复以末塞之不尽即用面和少许裹豆蔻煨焦黄为度三物皆 
碾末仍以茶末对烹之(大全集) 



<目录>卷六\脏腑泄痢

<篇名>半夏益脾止泻

属性：半夏今人惟知去痰不言益脾盖能分水故也脾恶湿湿则濡而困困则不能制水经曰湿胜则泻 
一男 
子夜数如厕或教以生姜一两碎之半夏汤洗与大枣各三十枚水一升瓷瓶中慢火烧为熟水时时呷 
数日便已 



<目录>卷六\脏腑泄痢

<篇名>乳煎荜茇治气痢

属性：独异志唐贞观中张宝藏为金吾长上尝因下直归栎阳路逢少年畋猎割鲜野食倚树叹曰张宝 
藏身 
年七十未尝得一食酒肉如此者可悲哉傍有僧指曰六十日内官登三品何足叹也言讫不见宝藏异 
之实时还京师时大宗苦于气痢众医不效即下诏问殿廷左右有能治此疾者当重赏之宝藏曾困 
其疾即具疏以乳煎荜茇方上服之立瘥宣下宰臣与五品官魏证难之逾月不进拟上疾复发问左右 
曰吾前饮乳煎荜茇有功复命进之一啜又平因思曰尝令与进方人五品官不见除授何也证惧曰 
奉 
诏之际未知文武二吏上怒曰治得宰相不妨已授三品官我天子也岂不及汝耶乃厉声曰与三品文 
官授鸿胪卿时正六十日矣其方每服用牛乳半升荜茇三钱匕同煎减半空腹顿服(良方) 



<目录>卷六\脏腑泄痢

<篇名>脏腑秘涩

属性：老人脏腑不可用大黄老人津液少所以秘涩更服大黄以泻之津液皆去定须再秘甚于前只可 
服宽 
润大肠之药如养生必用方二仁丸是也更用槐花末煎汤淋洗亦妙风药燥肠 又有一种风秘者当 
用槟榔七圣丸虽有大黄斟酌服之勿令泻可也又有妇人产后大便秘须四五日六七日不通者出血 
已多津液少也浓煎紫苏汤饮一两盏自通更一日不通服局方大麻仁丸三十丸(医余) 



<目录>卷六\脏腑泄痢

<篇名>肠胃流热

属性：肠胃流热则粪门暴肿用蜗牛细研涂之则消 



<目录>卷六\肠风痔疾

<篇名>痔肠风脏毒

属性：痔肠风脏毒一体病也极难得药亦缘所以致疾不同虽良药若非对病固难一概取效常人酒色 
饮食不 
节脏腑下血是谓风毒若释子辈患此多应饱食久坐体气不舒而得之乃脾毒也王涣之知舒州下血 
不止郡人朝议大夫陈宜父令其四时取其方柏叶如春取东枝之类烧灰调二钱服而愈予得方后官 
赣上以治二车吴令升亦即效提点司属官陈逸大夫偶来问疾吴 告以用陈公之方而获安陈君蹙 
曰先人也仍须用仄柏为佳道场慧禅师曰若释子恐难用此不若灼艾最妙平直量骨脊与脐平处 
椎上灸七壮或年深更于椎骨两傍各一寸灸如上数无不除根者又予外兄刘向为严掾予过之留饮 
讶其瘦瘠问之答曰去岁脏毒作凡半月自分必死得一药服之至今无苦问何药不肯言再三扣始言 
只这卓子上有之乃是干柿烧灰饮下二钱本草日柿治肠癖解热毒消宿血有病者宜求之素问肠癖 
为痔(泊宅编) 



<目录>卷六\肠风痔疾

<篇名>肠风下血

属性：人患肠风下血者何也人肠皆有脂裹之浓则肠实而安肠中本无血血缘有风或有热以消其脂 
肠遂 
薄渗入身中血初患者必服冷药而愈服之过当则肠寒而脂愈不生其血必再作凡热者其血鲜冷者 
其血青黑察其冷热用药可也(医余) 



<目录>卷六\肠风痔疾

<篇名>酒利

属性：有人日逐饮酒遂成酒利骨立不食但饮酒一两盏利作几年矣因与香茸丸一两服遂止盖麝能 
治酒毒 



<目录>卷六\肠风痔疾

<篇名>脏毒下血

属性：洛阳一女子年四十六七耽饮无度多食鱼蟹摄理之方蔑如也后以饮啖过常蓄毒在脏日夜二 
三十 
谒大便与脓血杂下大肠连肛门痛不堪任医以止血痢药不效又以肠风药则益甚盖肠风则有血而 
无脓凡如此已半年余气血渐弱食渐减肌肉渐瘦稍服热药则腹愈痛血愈下服稍凉药则泄注气羸 
粥愈减服温平药则病不知将期岁医告术穷垂命待尽或有人教服人参散病家亦不敢主当谩与服 
之才一服知二服减三服脓血皆定自此不十服其疾遂愈后问其方云治大肠风虚饮酒过度挟热下 
痢脓血疼痛多日不瘥樗根白皮人参各一两为末二钱匕空心温酒调下饮酒以温米饮代忌油腻湿 
面青菜果子甜物鸡鱼蒜等(衍义) 



<目录>卷六\肠风痔疾

<篇名>脱血

属性：臂多青脉曰脱血尺脉缓涩谓之解 安卧脉盛谓之脱血卧久伤气也 



<目录>卷六\痈疽

<篇名>服石发疽

属性：齐王侍医遂病自炼五石服之臣意往过之遂请意曰不肖有病幸诊遂也臣意即诊之告曰公病 
中热 
论曰中热不溲者不可服五石石之为药精悍公服之不得数溲亟勿服色将发痈遂曰扁鹊曰阴石以 
治阴病阳石以治阳病夫药石者有阴阳水火之齐故中热即为阴石柔齐治之中寒即为阳石刚齐治 
之臣意曰公所论远矣扁鹊虽言若是然必审诊处度量立规矩称权衡合色脉表里有余不足顺逆之 
法参其人动静与息相应乃可以论论曰阳疾处内阴形应外者不加悍药及 石夫悍药入中则邪气 
辟矣而宛气愈深诊法曰二阴应外一阳接内者不可以刚药刚药入则动阳阴病益衰阳病益着邪气 
流行为重困于俞(始喻反)忿发为疽意告之后百余日果为疽发乳上入阙盆死此谓论之大体也必 
有经纪拙工有一不习文理阴阳失矣(史记) 



<目录>卷六\痈疽

<篇名>病疽

属性：齐侍御史成自言病头痛臣意诊其脉曰君之病恶不可言之即出独告成弟曰此病疽也内发于 
肠胃 
之间后五日当HT 肿后八日呕脓死成之病得之饮酒且内成即如期死所以知成之病者臣意切其脉 
得肝气肝气浊而静此内关之病也脉法曰脉长而弦不得代四时者其病主在于肝和即经主病也代 
则络脉有过经主病和者其病得之筋髓里其代绝而脉贲者病得之酒且内所以知其后五日而HT 肿 
八日呕脓死者切其脉时少阳初代代者经病病去过人人则去络脉主病当其时少阳初关一分故中 
热而脓未发也及五分则至少阳之界(肝与心相去五分故曰五日尽也)及八日则呕脓死故上二分 
而脓发至界而HT 肿尽泄而死热上则熏阳明烂流络流络动则脉结发脉结发则烂解故络交热气以 
上行至头而动故头痛(史记) 



<目录>卷六\痈疽

<篇名>治背疮

属性：京师人司仲因言里人父患背疮若负火炭昼夜呼叫其子泣于途遇道人曰子何忧之深也告之 
道人 
曰子当求不耕之地遇野人粪为虫鸟所残即以杖去其粪取其下土筛而敷之乃如其言用之立愈父 
曰岂以冰着吾背耶吾五脏俱寒矣(类编) 



<目录>卷六\痈疽

<篇名>治喉痈

属性：杨立之自黄府通判归楚州喉间生痈既肿溃而脓血流注晓夕不止寝食俱废医者束手适杨吉 
老来 
赴郡守招立之两子走往邀之至熟视良久曰不须看脉已得之矣然此疾甚异须先啖生姜片一斤乃 
可投药否则无法也语毕即出子有难色曰喉中溃脓痛楚岂食生姜立之曰吉老医术通神其言不妄 
试取一二片啖我如不能进则屏去无害遂食之初时殊为甘香稍复加益至半斤许痛处已宽满一斤 
始觉味辛辣脓血顿尽粥饵入口了无滞碍明日招吉老谢而问之对曰君官南方多食鹧鸪此禽好啖 
半夏久而毒发故以姜制之今病源已清无服他药予记唐小说载崔魏公暴亡医梁新诊之曰中食毒 
仆曰常好食竹鸡梁曰竹鸡多食半夏苗盖其毒也命捩生姜汁折齿灌之遂复活甚与此相类(类说) 



<目录>卷六\痈疽

<篇名>治痈疽

属性：房州虞侯张进本北方人因送还郡守逢道人买酒与饮得其治痈疽方寄居文录曹子病背疮医 
不能 
疗闻进有此技试呼之进元无手诀但以成药涂敷未旬日而愈张子温五岁儿生疮于鬓边继又发于 
脑后证候可忧亦以付进凡所用皆一种不过三夕二者皆平温与之钱而问之进不复有隐谨以告但 
择阿胶透彻者一两水半升煎令消然后入虢丹一两慢火再熬数数搅均俟三五沸乃取出摊令极冷 
贮于瓶罂中如用时以毛扫布疮四面而露其口如疮未成则遍涂肿处良久自消切勿犯手更无他法 
虽一切恶疮皆可敷治不特痈疽也(同上) 



<目录>卷六\痈疽

<篇名>治痈疽方

属性：歙丞胡权在都下遇异人授以治痈疽内托散方曰吾此药能令未成者速散已成者速溃败脓自 
出无 
用手挤恶肉自去不假刀砭服之之后痛苦顿减其法用人参当归黄 各二两芎 防风浓朴桔梗白 
芷甘草各半之皆细末别入桂末一两令均每以三五钱热酒调服以多为妙不能饮者木香汤调然不 
若酒服为奇 



<目录>卷六\痈疽

<篇名>疗痈毒

属性：向友正元仲之子也淳熙八年为江陵支使摄公安令痈发于胸臆间拯疗半岁弗愈尝浴罢痛甚 
委顿 
而卧似梦非梦见一丈夫微揖而坐传药方与之曰用没药栝蒌乳香三味酒煎服之且言桃源许轸知县 
亦有此方但不用栝蒌若用速效宜服此友正敬谢即如所戒不终剂而愈后诣玉泉祷雨瞻寿亭关王 
像盖所感梦者因绘事于家(类编) 



<目录>卷六\痈疽

<篇名>发背无补法

属性：谚云背无好疮但生于正中者为真发背虞奕侍郎背中生小疮不误只以药调补数日不疼不痒 
又不 
滋蔓疑之呼外医灸二百壮已无及此公平生不服药一年来唯觉时时手脚心热疾作既不早治又服 
补药何可久也(泊宅编) 



<目录>卷六\痈疽

<篇名>结痈

属性：五脏不和则九窍不通六腑不和则留结为痈 



<目录>卷六\痈疽

<篇名>预疗背疽

属性：杨州名医杨吉老其术甚着某郡一士人状若有疾厌厌不聊莫能名其何等病苦往谒之杨曰君 
热证 
已极气血消铄且尽自此三年当以背疽死不可为也士人不乐而退闻茅山观中一道士于医术通神 
但不肯以技自名未必为人致力士人心计交切乃衣僮仆之服诣山拜之愿执薪水之役于席下道士 
喜留置弟子中诲以读经昼夜祗事左右颐旨如意历两月久觉其与常隶别呼扣所从来始再拜谢过 
以实白之道士笑曰世间那有医不得底病汝试以脉示我才诊脉又笑曰汝便可下山吾亦无药与汝 
但日日买好梨吃一颗如生梨已尽则取干者泡汤饮之仍食其滓此疾自当平士人归谨如其戒经一 
岁复往杨州杨医见之惊其颜儿腴泽脉息和平谓之曰君必遇异人不然岂有痊安之理士人以告杨 
立具衣冠焚香望茅山设拜盖自咎其学之未至也北琐梦言载医者赵鄂云一朝士疾危只有一法请 
剩吃消梨不限多少如咀嚼不及捩汁而饮或希万一用其言遂愈此意正同(类编) 



<目录>卷六\痈疽

<篇名>云母膏愈肠痈

属性：杨介吉老者泗州人以医术闻四方有儒生李氏子弃业愿娶其女以授其学执子婿礼甚恭吉老 
尽以 
精微告之一日有灵璧县富家妇有疾遣人邀李生以往李初视脉云肠胃间有所苦耶妇曰肠中痛不 
可忍而大便从小便中出医者皆以谓无此证不可治故欲屈君子李曰试为筹之若姑服我之药三日 
当有瘳不然非某所知也下小丸子数十粒煎黄 汤下之富家根据其言下脓血数升而愈富家大喜赠 
钱五十万置酒而问之曰始切脉时觉芤脉现于肠部王叔和脉诀云寸芤积血在胸中关内逢芤肠里 
痈此痈生肠内所以致然所服者乃云母膏为丸尔切脉至此可以言医矣李后以医科及第至博士李 
元秀即其从子也(王仲言余话) 



<目录>卷六\痈疽

<篇名>钉疽

属性：张嗣伯尝闻屋中呻吟声嗣伯曰此病甚重乃往视之见一老姥称体痛而处处有黯黑无数嗣伯 
还煮 
斗余汤送令服之服讫痛势愈甚跳投床者无数须臾所黯处皆拔出钉长寸许以膏涂疮口三日而复 
云此名钉疽也(史记) 



<目录>卷六\痈疽

<篇名>痈疮

属性：唐李 尝疾医诊之云得须灰服之方止太宗遂自翦髭烧灰赐服之复令敷痈疮立愈故白乐天 
云翦须烧药赐功臣 仁宗皇帝赐吕夷简古人有语髭可治疾今联翦髭与之合药表朕意也 



<目录>卷六\香港脚

<篇名>香港脚痞绝

属性：唐柳柳州纂救死三方云元和十二年二月得干香港脚夜半痞绝左胁有块大如石且死因大寒不 
知人 
三日家人号哭荣阳郑洵美传杉木汤服半食顷大下三次气通块散用杉木节一大升橘叶一升无叶 
以皮代大腹槟榔七个合子碎之童子小便三大升共煮一升半分二服若一服得快利停后服以前三 
死皆死矣会有教者皆得不死恐他人不幸有类予病故传焉(本事方) 



<目录>卷六\香港脚

<篇名>香港脚无补法

属性：香港脚乃风毒在内不可不攻故先当泻之 



<目录>卷六\香港脚

<篇名>脚心如中箭

属性：道士王裕曰有忽患脚心如中箭发歇不时此肾之风毒泻肾愈(泊宅编同上) 



<目录>卷六\香港脚

<篇名>香港脚

属性：今人谓之香港脚者黄帝所谓缓风温痹也千金云顽弱名缓风疼痛为温痹 



<目录>卷六\香港脚

<篇名>治闭结并香港脚

属性：饶医熊彦诚年五十五岁病前后便溲不通五日腹胀如鼓同辈环视皆不能措力与西湖妙果僧 
慧月 
相善遣信邀致诀别月惊驰而往过钓桥逢一异客风姿潇洒出尘揖之曰方外高士何孑孑走趋如此 
月曰一善友久患闭结势不可疗急欲往问客曰此易事也侍奉施一药即脱靴入水探一大螺而出曰 
事济矣持抵其家以盐半匕和壳生捣碎置病者脐下一寸三分用宽帛紧系之仍办触器以须其通 
月未深以为然姑巽谢之熊昏不知人妻子聚泣诸医知无他策谩使试之曾未安席砉然暴下医愧叹 
而散月归访异人无所见矣熊后十六年乃终白石董守约以香港脚攻注为苦或教之捶数螺敷两股上 
便觉冷气趋下至足既而亦安(类编) 



<目录>卷六\香港脚

<篇名>附船愈香港脚病

属性：顾安中广德军人久患香港脚筋急腿肿行履不得因至湖州附船中有一袋物为腿酸痛遂将腿阁 
袋上微觉不痛及筋宽而不急乃问梢人袋中何物应曰宣瓜自此香港脚顿愈(名医录) 



<目录>卷六\香港脚

<篇名>脚

属性：有人病两脚 不能行举诣佗佗望见云已饱针灸服药矣不须复看脉便使解衣点背数十处相 
去或一 
寸或五寸纵邪不相当言灸此各十壮灸创愈即行后灸处夹脊一寸上下行端直均调如引绳也(汉 
书华佗传) 



<目录>卷六\香港脚

<篇名>旋复根汁能续筋

属性：筋断复续者取旋复根绞取汁以筋相对取汁涂而封之即相续如故蜀儿如逃走多刻筋以此续 
之百不失一 



<目录>卷六\漏

<篇名>时康祖心漏

属性：时康祖大夫患心漏二十年当胸数窍血液长流屡访名医皆云不可治或云窍多则愈损闭则虑 
穴他 
歧当存其一二犹为上策坐此形神剿瘁又积苦腰痛行则伛偻不饮酒虽鸡鱼蟹蛤之属亦皆不向口 
淳熙四年通判温州郡守韩子温见而怜之为检圣惠方载腰痛一门冷热二证示之使自择康祖报曰 
康祖年老久羸安敢以为热始作寒冷治疗取一方用鹿茸者服之逾旬痛减仍觉气宇和畅遂一意专 
服悉屏他药洎月余腰屈复伸无复呼痛心漏亦愈以告医者皆不能测其所以然后九年康祖自镇江 
通判满秩造朝访子温则精力倍昔饮膳无所忌步履轻捷云漏愈之后日胜一日子温书吏吴汝弼亦 
苦是疾使就求药服之旬有二日而瘥其方本只治腰痛用鹿茸去毛酥炙微黄附子炮去皮脐皆二两 
盐花三分为末枣肉丸三十丸空心酒下(己志) 



<目录>卷六\漏

<篇名>鳝鱼覆漏

属性：马提刑记医先祖忠肃公天圣中以工部尚书知濠州家有媪病漏盖十余年一日老兵扫庭下且 
言前 
数日过市有医自远来道疮漏可治特顷刻之力耳媪曰吾更医多矣不信也其党有以白忠肃公者即 
为召医视之曰可治无疑须活鳝一竹针五七枚医乃掷鳝于地鳝困屈盘就盘以竹针贯之覆疮良久 
取视有白虫数十如针着鳝医即钤置杯水中 动如线复覆之又得十余枚如是五六医者曰虫固未 
尽然其余皆小虫竟请以常用药敷之时家所有槟榔黄连为散敷之医未始用药明日可以干艾作汤 
投白矾末三二钱洗疮然后敷药盖老人血气冷必假艾力以佐阳而艾性亦能杀虫也如是者再即生 
肌 
不一月当愈既而如其言医曰疮一月不治则有虫虫能 动气血亦随之故疮漏不可遽合则结痛实 
虫所为又曰人每有疾经月不痊则必惫虚劳妇人则补脾血小儿则防惊疳二广则并治瘴疠医无名 
于世而治疾有效亦良医也又其言有理故并录之(良方) 



<目录>卷六\漏

<篇名>鳝漏

属性：有人脚肚上生一疮久遂成漏凡经二年百药不效自度必死一村人见之云此鳝漏耳但以锻石 
二三升百沸汤泡熏洗如觉疮痒即是也病者如其言用灰汤淋洗果痒竟用此洗不三两次遂干 



<目录>卷六\漏

<篇名>蚁漏

属性：有妇人项下忽生一块肿渐缘至奶上肿起莫知何病偶用刀刺破出清水一碗日久疮不合有道 
人见 
之曰此蚁漏尔缘吃饭误食蚁得此询妇人云当来吃饭时群蚁缘饭上逐之用汤泡吃往往有死蚁在 
中不觉食之道人云此易治但用穿山甲数片烧存性为末敷疮上遂愈盖蚁畏穿山甲故也 



<目录>卷六\漏

<篇名>犬啮瘤得针

属性：处士蒯亮言其所知额角患瘤医为剖之得一黑石棋子巨斧击之终不伤缺复有足胫生瘤者因 
至亲家为 犬所 正啮其瘤其中得针百余枚皆可用疾亦愈(稽神录) 



<目录>卷六\漏

<篇名>灸鼠漏

属性：柳休祖者善卜筮其妻病鼠瘤积年不瘥垂命休祖遂卜得颐之复按卦合得姓石人治之当获鼠 
而愈 
也既而乡里有奴姓石能治此病遂灸头上三处觉佳俄有一鼠迳前而伏呼犬咋之视鼠头有三灸处 
妻遂瘥(拾遗记) 



<目录>卷六\漏

<篇名>李生风瘤

属性：浮梁李生得背痒疾隐起如覆盂无所痛苦唯奇痒不可忍饮食日以削无能识其为 
何病医者秦德立见之曰此虱瘤也吾能治之取药敷其上又涂一绵带绕其围经夕瘤破出虱斗许皆 
蠢蠕能行动即日体轻但一小窍如箸端不合时时虱涌出不胜计竟死予记唐小说载贾魏公镇滑 
台日州民病北魏公云世间无药可疗唯千年木梳烧灰及黄龙浴水乃能治尔正与此同 



<目录>卷六\肿瘿

<篇名>病肿

属性：先痛而后肿气伤形也先肿而后痛形伤气也风胜则动热胜则肿燥胜则干寒胜则浮湿胜则濡 



<目录>卷六\肿瘿

<篇名>肿

属性：释名曰肿钟也寒热气所钟聚也(太平御览) 



<目录>卷六\肿瘿

<篇名>阴肿如升

属性：治男子阴肿大如升核痛人所不能治者捣马鞭草涂之 



<目录>卷六\肿瘿

<篇名>小儿阴肿

属性：小儿阴囊忽虚肿痛以生甘草调地龙粪轻轻涂之 



<目录>卷六\肿瘿

<篇名>小儿热毒游肿

属性：破草鞋人乱发烧灰醋和敷治热毒游肿(本草) 



<目录>卷六\肿瘿

<篇名>妇人阴肿坚硬

属性：用枳实半斤碎炒令熟故帛裹熨冷则易之(同上) 



<目录>卷六\肿瘿

<篇名>脚肿

属性：有男子六十一岁脚肿生疮忽食猪肉不安医以药利之稍愈时出外中风汗出后头面暴肿起紫 
黑色多睡耳叶上有浮泡小疮黄汁出乃与小续命汤加羌活一倍煎服之遂愈(本草衍义) 



<目录>卷六\肿瘿

<篇名>背肿

属性：杨 患背肿马嗣明以炼石涂之便瘥炼石法以粗黄色石如鹅鸭卵大猛火烧令亦内醇醋中自 
有石屑落频烧至石尽屑曝干捣筛醋和涂肿上无不愈 



<目录>卷六\肿瘿

<篇名>敷肿

属性：仁宗在东宫苦腮肿用赤小豆末敷之遂愈或云可疗发背(洞微志) 



<目录>卷六\肿瘿

<篇名>瘿

属性：说文曰瘿颈瘤也典术曰服食天门冬治瘿除百病(太平御览) 



<目录>卷六\肿瘿

<篇名>井锡镇瘿

属性：汝州人多病颈瘿彼境地饶风沙沙入井中饮其水则生瘿故金房间人家井以锡为井栏皆以夹 
锡钱 
镇之或沉锡其中则饮者免此患华亭有一老僧昔行脚河南管下寺僧僮仆无一不病瘿时有洛僧共 
寮每食取携行苔脯同餐经数月僧项赘尽消若未尝病寺仆叹讶乃知海岸咸物能除是疾(癸志) 



<目录>卷六\中毒

<篇名>中仙茅附子毒

属性：郑长卿资政说少时随父太宰官怀州一将官服仙茅遇毒舌胀退场门渐大与肩齐善医环视不能 
治一 
医独曰尚可救少缓无及矣取小刀KT 其舌随破随合KT 至百数始有血一点许医喜曰无害也舌应时 
消缩小即命煮大黄朴硝数碗连服之并以药末掺舌上遂愈又盖谅郎中说其兄诜因感疾医卢生劝 
服附子酒每生切大附二两浸以斗酒旦起辄饮一杯服之二十年后再为陕西漕使谅自太学归过之 
南乐县拉同行中途晓寒诜饮一杯竟复令温半杯比酒至自觉微醉乃与妻使饮行数里妻头肿如斗 
唇裂血流下驻路傍呼随行李职医告之李使黑豆绿豆各数合生嚼之且煎汤并饮至晓肿始消诜仍 
服之不辍到长安数月失明遂致仕时方四十二岁 



<目录>卷六\中毒

<篇名>中蕈毒

属性：崇宁间苏州天平山白云寺五僧行山间得蕈一丛甚大橘而煮食之至夜发吐三人急采鸳鸯草 
生啖 
遂愈二人不甚肯啖吐至死此草藤蔓而生对开黄白花傍水根据山处皆有之治痈疽肿毒尤妙或服或 
敷皆可今人谓之金银花又曰老翁须本草名为忍冬(并出己志) 



<目录>卷六\中毒

<篇名>中鳝鳖虾蟆毒

属性：顷有一士人好食鳝鱼及鳖与虾蟆尝云此三物不可杀大者有毒杀人虾蟆小者亦令人小便秘 
脐下蔽疼有至死者宜以生豉一大合投新汲水半碗浸令豉水浓顿服之即瘥(茅亭客话) 



<目录>卷六\中毒

<篇名>中豆腐毒

属性：人有好食豆腐因中其毒医治不效偶更医医至中途适见做豆腐人家夫妇相争因问之云今早 
做豆腐 
妻误将萝卜汤置腐锅中令豆腐更就不成盖腐畏萝卜也医得其说至病家凡用汤使率以萝卜煎汤 
或调或咽病者遂愈 



<目录>卷六\中毒

<篇名>诸果有毒

属性：诸果有毒桃杏双仁有毒五月食未成核果令人发痈疽疖及寒热又秋夏果落地为恶虫缘食之 
令人患九漏桃花食之令人患淋李仁不可和鸡子食患内结不消(本草衍义) 



<目录>卷六\中毒

<篇名>中斑鸠毒

属性：浙人王夫人忽日面上生黑斑数点日久满面俱黑遍求医治不效忽遇一草泽医云夫人中食毒 
尔某 
治之一月平复后觅其方止用生姜一斤切碎研汁将滓焙干却用姜汁煮糊丸问其故云夫人日食斑 
鸠盖此物日尝食半夏苗是以中其毒故用姜以解之(名医录) 



<目录>卷六\中毒

<篇名>中蜈蚣毒

属性：有中蜈蚣毒者以乌鸡屎水调涂咬处大蒜涂亦效又畏蛞蝓不敢过所行之路触其身即蜈蚣死 
故取以治蜈蚣毒桑汁白盐涂亦效(本草衍义) 



<目录>卷六\中毒

<篇名>药反中毒

属性：治诸药相反中毒用蚕蜕烧灰细研一钱冷水调下频服取效虽面青脉绝腹胀吐血服之即活 



<目录>卷六\中毒

<篇名>中鱼毒

属性：虞侍郎苏州人平生喜食生鱼 中年病腹坚倒身不得每发疼痛几死累治不效一善医切脉曰 
侍郎 
右关脉伏伏为积聚有生冷之积成症在腹则疼不可忍可以药取之令用橄榄汁吞丸子药数粒晚下 
利一盆许是鱼 缕前一截皆成鱼矣从此遂安(名医录) 



<目录>卷六\中毒

<篇名>中莴菜毒

属性：王舜求云莴菜出 国有毒百虫不敢近蛇虺过其下误触之则目瞑不见物人有中其毒者唯生 
姜汁解之(遁斋闲览) 



<目录>卷六\中毒

<篇名>鱼枕遇蛊毒

属性：南海鱼有石首者盖鱼枕也取其石治以为器可载饮食如遇蛊毒器必曝裂其效甚着福唐人制 
作尤精人但玩其色而鲜能识其用(同上) 



<目录>卷六\中毒

<篇名>中酒毒

属性：饮酒中毒经日不醒者用黑豆一升煮取汁温服一小盏不过三服即愈今人谓之中酒是也(服 
食反误方) 



<目录>卷六\中毒

<篇名>天蛇毒

属性：太子中允关杞曾提举广南西路常平仓行部邕管一吏人为虫所毒举身溃烂有一医言能治使 
视之 
曰此为天蛇所螫疾已深不可为也乃以药敷其创有肿起处以钳拔之有物如蛇凡取十余条而疾不 
起又予家祖茔在钱塘西溪尝有一田家忽病癞通身溃烂号呼欲绝西溪寺僧识之曰此天蛇毒尔非 
癞 
也取木皮煮饮一斗许令其恣饮初日疾减半两三日顿愈验其木乃今之秦皮也然不知天蛇何物或 
云草间黄花蜘蛛是也人遭其螫仍为露水所濡乃成此疾露涉者亦当戒也(笔谈) 



<目录>卷六\中毒

<篇名>中挑生毒

属性：兴化人陈可大知肇庆府肋下忽肿起如生痈疖状顷刻间其大如碗识者云此中挑生毒也俟五 
更以 
绿豆细嚼试若香甜则是已而果然乃捣川升麻为细末取冷熟水调二大钱连服之遂洞下泻出生葱 
数茎根须皆具肿即消缩煎平胃散调补且食白粥后亦无它又雷州民康财妻为蛮巫林公荣用鸡肉 
挑生值商人杨一者善医疗与药服之才食顷吐积肉一块剖开筋膜中有生肉存已成鸡形头尾嘴翅 
悉肖似康诉于州州捕林置狱而呼杨生令具疾证用药其略云凡吃鱼肉瓜果汤茶皆可挑国中毒觉 
胸腹稍痛明日渐加搅刺满十日则物生能动腾上则胸痛沉下则腹痛积以瘦悴此其候也在上鬲则 
取之其法用热茶一瓯投胆矾半钱于中候矾化尽通口呷服良久以鸡翎探喉中即吐出毒物在下鬲 
即泻之以米饮下郁金末二钱毒即泻下乃择人参白术各半两碾末同无灰酒半升纳瓶内慢火熬半 
日许度酒熟取温温服之日一盏五日乃止然后饮酒如其故(丁志) 



<目录>卷六\中毒

<篇名>误饮蛇交水

属性：陈斋郎湖州安吉人因步春渴掬涧水两口咽之数日觉心腹微痛日久疼甚服药无效医诊之云 
心脾 
受毒今心脉损甚斋郎答云去年步春渴饮涧水得此医云斋郎吃却蛇交水蛇在涧边遗下不净在涧 
水内蛇已成形在斋郎腹中食其心而痛也遂以水调雄黄服下果下赤蛇数条皆能走也(名医录) 



<目录>卷六\中毒

<篇名>中蜘蛛毒

属性：治蜘蛛咬一身生丝羊乳一物饮之贞元十年崔员外从质云目击有人被蜘蛛咬腹大如孕妇其 
家弃之乞食于道有僧遇之教饮羊乳未几日而平(本草) 



<目录>卷六\中毒

<篇名>中山鸡鹧鸪毒

属性：南唐相冯延已苦脑中痛累日不减太医令吴廷绍密诘厨人曰相公平日嗜何等物对曰多食山 
鸡鹧鸪廷绍曰吾得之矣投以甘豆汤而愈盖山鸡鹧鸪皆食乌头半夏故以此解其毒(出南唐书) 



<目录>卷六\中毒

<篇名>中石斑鱼子毒

属性：误吃石斑鱼子吐不止者取鱼尾草研汁服少许立止(鱼尾草又名HT 木根形似黄荆八月间开 
紫花成穗叶似水杨无大树经冬不凋渔人用以药鱼) 



<目录>卷六\中毒

<篇名>地浆治菌毒

属性：四明温台间山谷多生菌然种类不一食之间有中毒往往至杀人者盖蛇毒瓦斯所熏蒸也有僧 
教掘地 
以冷水搅之令浊少顷取饮皆得全活此方见本草陶隐居注谓之地浆亦治枫树菌食之笑不止俗言 
食笑菌者居山间不可不知此法 



<目录>卷六\解毒

<篇名>解蛊毒咒并方

属性：顷有朝官与一高僧西游道由归峡程顿荒远日过中馁甚抵小村舍闻其家畜蛊而势必就食去 
住 
未判僧曰吾有神咒可无忧也食至僧闭目诵持俄见小蜘蛛延缘碗吻僧曰速杀之于是竟食无所损 
其咒曰姑苏啄摩耶啄吾知蛊毒生四角父是穹窿穷母是舍耶女眷属百万千吾今悉知汝摩诃萨摩 
诃是时 
同行者竞传其本所至无恙别传解毒方用豆豉七粒巴豆去皮二粒入百草霜一处研细滴水丸绿豆 
大以茅香汤吞下七丸又泉州一僧治金蚕毒云才觉中毒先吮白矾味甘而不涩次嚼生豆不腥者是 
也但取石榴根皮煎汁饮之即吐出活虫无不立愈李晦之云以白矾茶牙捣为末冷水服凡一切毒皆 
可治并载于此以贻后人(辛志) 



<目录>卷六\解毒

<篇名>解砒毒

属性：凡人误服生砒唯单饮生油以吐为度则其毒瓦斯自消不能为害 



<目录>卷六\解毒

<篇名>治蛊毒

属性：嘉 中范吏部道为福州守日揭一方于石云凡中蛊毒无论年代远近但煮一鸭卵插银钗于内 
并噙 
之约一食顷取见钗卵俱黑即中毒也其方用五倍子二两硫黄末一钱甘草三寸一半炮出火毒一半 
生丁香木香麝香各十文轻粉三文糯米二十粒共八味瓶内水十分煎取七候药面生皱皮为熟绢滤 
去滓通口服病患平正仰卧令头高觉腹中有物冲心者三即不得动若出以盆桶盛之如鱼鳔之类乃 
是恶物吐罢饮茶一盏泻亦无妨旋煮白粥补忌生冷油腻 酱十日后服解毒丸三两丸经旬平复丁 
木麝三香价嘉 中十文今言之数倍乃可尔(类编) 



<目录>卷六\解毒

<篇名>解药毒

属性：王仲礼嗜酒壮岁时疮 发于鼻延于颡心甚恶之服药弗效僧法HT 使服何首乌丸当用二斤适 
坟 
仆识草药乃掘得之其法忌铁器但入砂钵中藉黑豆蒸熟既成香味可人念所蒸水必能去风澄以 
面 
初觉极热渐加不仁至晚大肿眉目耳鼻浑然无别望之者莫不惊畏王之母高氏曰凡人感风癞非一 
日积吾儿遇毒何至于是吾闻生姜汁赤小豆能解毒山豆根黑蚌粉能消肿亟命仆捣捩姜汁以三味 
为末调敷之中夜肿退到晓如初盖先采何首乌择焉不精为野狼毒杂其中以致此挠也(同上) 



<目录>卷六\解毒

<篇名>解毒

属性：凡中药毒及一切诸毒从酒得者难治言酒性行诸血脉流遍身体也因食得者易治言食与药俱 
入于 
胃胃能容杂毒又逐大便泄出毒瓦斯毒瓦斯未流于血脉故易愈也解诸食毒烂嚼生甘草咽之则毒吐出 
(锁碎录) 



<目录>卷六\解毒

<篇名>蟹解漆毒

属性：干道五年襄阳有劫盗当死而特旨贷命黥配者州牧虑其复为人害既受刑又以生漆涂其两眼 
囚行 
到荆门已盲不见物寄禁长林县狱以待传送适有村叟以事在狱中怜而语之曰汝明日去时倩防送 
者往蒙泉石久寻石蟹捣碎之滤汁滴眼内漆当随汁流散疮亦愈矣如其言访得一小蟹用之留三日 
而行目睛如初略无少损予妹婿朱 颜时以当阳尉摄邑令亲见之(丙志) 



<目录>卷六\解毒

<篇名>兽能解药毒

属性：名医言虎中药箭食清泥野猪中药箭FS 荠 而食雉被鹰伤以地黄叶贴之又矾石可以害鼠张 
曾 
试之鼠中如醉亦不识人知取泥汁饮之须臾平复鸟兽虫物犹知解毒何况人乎被矢中者以甲虫末 
敷之 



<目录>卷六\解毒

<篇名>蛛为蜂螫

属性：处士刘易隐居王屋山尝于斋中见一大蜂骨于蛛网蛛搏之为蜂所螫坠地俄顷蛛鼓腹破裂徐 
徐 
行入草啮芋梗微破以疮就啮处磨之良久腹渐消轻躁如故自后人有为蜂螫者挪芋梗敷之而愈 



<目录>卷六\解毒

<篇名>保灵丹

属性：往时川蜀俗喜行毒而成都故事岁以天中重阳时开大慈寺多聚人物出百货其间号名药世者 
于是 
有于窗隙间呼货药一声识其意亟投以千钱乃从窗隙度药一粒号解毒丸或一粒可救一人命夫迹 
既叵测故时多疑出于神仙政和间 陵以仁圣惠天下尝即上清宝 宫之前新作两亭左曰仁济 
主给药治疾苦右曰辅正主符水除邪鬼因遂诏海内凡药之治病彰彰有声者悉索其书方而上之焉 
于是成都守臣监司奉命相共穷其状乃得售解毒丸家盖世世惧行毒者为仇害故匿其迹非有所谓 
神仙者既据方修治得其合即并药奏御下殿中省上曰朕自施天子所服御以济丸元母烦有司也繇 
是殿中省群医诸师验其方则王氏博济方之保灵丹尔当是时犹子行适类殿中监事故独得其详吾 
落南来用是药尝救两人食胡蔓草毒得不死盖不可不书(百衲居士铁围山丛谈) 



<目录>卷七\积

<篇名>伤滞用药不同

属性：人之脏腑皆因触冒以成疾病而脾胃最易受触盖日用饮食稍或过多则停积难化冷热不调则 
吐呕 
泄痢膏粱者为尤甚盖口腹恣纵不能谨节近用消化药或论饮食既伤于前难以毒药反攻其后不复 
使巴豆 砂等药止用曲 之类不知古今立方用药各有主对曲 止 
能消化米谷如肉食有伤则非 砂阿魏等药不能治也至于鱼蟹过伤则须用橘皮紫苏生姜果菜有 
伤 
则须用丁香桂心水饮伤则须用牵牛芫花固不可一概论也必审其所伤之因对用其药则无不愈其 
间轻重则随患人气血以增之而已又有一等虚人沉积不可直取当以蜡匮其药盖蜡能粘逐其病又 
可久留肠胃间又不伤气能消磨至尽也又有痹气偏虚饮食迟化者止宜助养脾胃则自能消磨不须 
用克化药耳病久成积聚 瘕者则 
须用三棱鳖甲之类寒冷成积者轻则附子浓朴重则矾石硫黄瘀血结块者则用大黄桃仁之类医者 
宜审详之(难峰方) 



<目录>卷七\积

<篇名>物能去积

属性：厨家索粉与掉粉不得近杏仁近之则烂顷有一兵官食粉多成积师以积气元杏仁相半细研为 
元五元熟水下数服愈 
摭医新说中有人食黄鹩子过多因食鹞子羹遂愈。 
有伤粽子成积用曲末加少木香为散盐汤调数日口中闻酒香其积遂散(三说医余) 



<目录>卷七\积

<篇名>食药

属性：凡人服食药一例须用巴豆是大不然养生必用方主张青木香元亦未是也巴豆去积牵牛利水 
不可 
一概用且如伤食米面之类当用神曲麦 伤肉当用阿魏气不快当用丁木香青陈皮磨积块用三棱 
蓬术取热积用大黄冷积用巴豆痰积用牵牛血积用干漆此其大略也更以意推之(同上) 



<目录>卷七\积

<篇名>治积用药

属性：大抵治积或以所恶者攻之以所喜者诱之则易愈如 砂水银治肉积神曲麦 治酒积水蛭虻 
虫治 
血积木香槟榔治气积牵牛甘遂治水积雄黄腻粉治涎积礞石巴豆治食积各从其类也若用群队之 
药分其势则难取效许嗣宗所谓猎不知兔广络原野冀一人获之术亦疏矣须是认得分明是何积聚 
然后增加用药不尔反有所损嗣宗自谓不着书在临时变通也(本事方) 



<目录>卷七\扑打伤

<篇名>堕马

属性：齐中郎破石病淳于意诊其脉告曰肺伤不治当后十日丁亥溲血死即后十一日溲血而死破石 
之病 
得之堕马僵石上所以知破石之血者切其脉得肺阴气其来散数道至而不一也色又乘之所以知其 
堕马者切之得审阴脉审阴脉入虚里乘肺脉肺脉散者固色变也乘之所以不中期死者师言曰病者 
安 
谷则过期不安谷则不过期其人嗜黍黍主肝故过期所以溲血者诊脉法曰病养喜阴处者顺死喜养 
阳处者逆死其人喜自静不躁又久安坐伏几而寐故血下泄(史记) 



<目录>卷七\扑打伤

<篇名>治臂臼脱

属性：许元公入京师赴省试过桥堕马右臂臼脱路人语其仆曰急与挪入臼中若血渍臼则难治矣仆 
用其 
说许已昏迷不觉痛遂僦轿升归邸或曰非录事田马骑不能了此疾急召之至已入暮秉烛视其面曰 
尚可治乃施药封肿处至中夜方苏达旦痛止去其封损处已白其青瘀乃移在臼上自是日日易之肿 
直至肩背于是以药下之泻黑血三升五日复常遂得赴试盖用生地黄研如泥木香为细末以地黄膏 
摊纸上掺木香末一层又再摊地黄贴肿上此正治打扑伤损及一切痈肿未破令内消云(类说) 



<目录>卷七\扑打伤

<篇名>龟兽奇方治伤折

属性：治腕折伤筋损疼痛不可忍用生地黄一斤切藏瓜姜糟一斤生姜四两切上都炒令均热以布裹 
罨伤 
折处冷则易之曾有人伤折宜用生龟寻捕一龟将杀患人忽梦见龟告言曰勿相害吾有奇方可疗梦 
中授此方(本事方) 



<目录>卷七\扑打伤

<篇名>打扑伤损

属性：打扑伤损瘀血凝滞气因不行关窍皆不通大便必闭壮者可服洗心散老弱者可服七圣槟榔丸 
凡有 
此症须问脏腑所打处疼痛若伤处大痛大便三两日不通然后可下前二药若大便不闭伤处不甚猛 
痛则不可服宜服没药乳香当归之类(医余) 



<目录>卷七\扑打伤

<篇名>又

属性：长安石史君尝至通衢有从后呼其姓第者曰吾无求于人念汝有难故来救汝出一纸卷授石曰 
有难 
则用之乃治折伤内外损方书也明年因趋朝坐马为它马所 折足坠地又蹋一臂折家人急合此药 
且灌且裹至夜半痛止后手足皆坚牢如未伤时方本出良方用川当归铅粉各半两硼砂二钱同研令 
细浓煎苏木汁调服一大匕损在腰以上先吃淡粥半碗然后服药在腰以下即先服后食仍频频呷苏 
枋 
汁别作糯米粥入药末拌和摊纸上或绢上封裹伤处如骨碎用竹木夹定乃以纸或衣物包之其妙如 
此故表而出之 



<目录>卷七\扑打伤

<篇名>又

属性：汀州泾口市民陈公诵观音甚诚庆元初出行 折一足忍痛叫菩萨越三昼夜梦一僧 
柱杖持钵登门问所苦陈曰不幸折一足贫无力访医只得告佛僧曰不用过忧吾有一方接骨膏正可 
治汝便买绿豆粉于新铁铫内炒令真紫色旋汲井水调成稀膏然后浓敷损处须教遍满贴以白纸将 
杉木缚定其效如神不必假它剂也语讫僧忽不见陈亦寤如方修制用之则愈。 



<目录>卷七\扑打伤

<篇名>又

属性：绍熙五年秋湖口人林四因日暮驰马颠坠折一足骨断招外医莫肯治经旬痛甚偶一道人过门 
闻其 
声而问故入视曰续筋接骨非败龟壳不可此却难得要生者甚易道人曰但得壳足矣生与败等也语 
讫即退林招众医议之皆云一足所敷多少龟壳灰可办兹去五里许江畔一大龟身阔二尺常 伏泥 
中捕而脱其壳烧灰敷损处计其收效贤于小者百数也时已昏暮未暇遣仆半夜后邻室张翁者梦 
乌衣人来访自通为江畔老龟哀投甚切云林四折足医欲杀吾取壳以疗伤望一言救护张谢曰老夫 
愚钝如何施力乌衣云只烦丈人诣林氏谕众医曰往日曾有龟传一方于人而赎命者用淹藏瓜糟罨 
断处次将杉板夹缚定方书亦尝记载如更增赤小豆一味拌入糟中然后板夹不过三日即十全安愈 
愿翁便为告之异日当图报遂去黎明张如所戒林与医皆喜而从之应期而验(类编) 



<目录>卷七\扑打伤

<篇名>热葱涕愈伤指

属性：崔给事顷在泽潞与李抱真作判官李相方以球杖按球子其军将以杖相格承势不能止因伤李 
相指 
拇并爪甲掰裂遽索金疮药裹之强坐频索酒饮至数杯已过量而面色愈青忍痛不止有军吏言取葱 
新折者便入溏灰火煨熟剥皮掰开其间有涕取罨损处仍多煨取续续易热者凡三易之面色却赤斯 
须云。已不痛凡十数度易用热葱并涕裹缠遂毕席笑语(本事方) 



<目录>卷七\扑打伤

<篇名>打扑损

属性：自然铜有人饲折翅鹰后遂飞去今人打扑损研极细水飞过同当归没药各半钱酒调顿服仍以 
手摩痛处(本草衍义) 



<目录>卷七\扑打伤

<篇名>坠马折足

属性：定州人崔务坠马折足医令取铜末和酒服之遂痊平及亡后十余年改葬视其胫骨折处有铜末 
束之(朝野佥载) 



<目录>卷七\扑打伤

<篇名>蹴秋千坠损

属性：宣和中有一国医忽承快行宣押就一佛刹医内人限目今便行鞭马至则寂未有人须臾卧轿中 
扶下 
一内人快行送至奉旨取军令状限日下安痊医诊视之已昏死矣问其从人皆不知病之由皇恐无地 
良久有二三老内人至下轿环而泣之方得其实云因蹴秋千自空而下坠死医者云打扑伤损自属外 
科欲申明又恐后时参差不测再视之微觉有气忽忆药箧中有苏合香丸急取半两于火上焙去脑麝 
用酒半升研化灌之至三更方呻吟五更下恶血数升调理数日得痊予谓正当下苏合香丸盖从高坠 
下必挟惊悸血气错乱此药非特逐去瘀血而又醒气医偶用之遂见功此药居家不可阙如气逆鬼邪 
传尸心痛时疾之类皆治良方载甚详须自合为佳耳(本事方) 



<目录>卷七\扑打伤

<篇名>搓衮舒筋

属性：道人詹志永信州人初应募为卒隶镇江马军二十二岁因习骁骑坠马右胫折为三困顿且绝军 
帅命升归营医救凿出败骨数寸半年稍愈扶杖缓行骨空处皆再生独脚筋挛缩不能伸既落军 
籍沦于乞丐经三年遇朱道人亦旧在辕门问曰汝伤未复初何不求医对曰穷无一文岂堪办此朱曰 
正不费一文但得大竹管长尺许钻一窍系以绳挂于腰间每坐则置地上举足搓衮之勿计工程久当 
有效詹用其说两日便觉骨髓宽畅试猛伸足与常日瘥远不两月病筋悉舒与未坠时等予顷见丁子 
章以病足故作转轴踏脚用之其理正同不若此为简便无力者立可办也(癸志) 



<目录>卷七\奇疾

<篇名>檐溜盥手龙伏藏指爪中

属性：石藏用近世良医也一士人尝因承檐溜盥手觉为物触入指爪中初若丝发然既数日稍长如线 
伸缩 
不能如常始悟其为龙伏藏也乃见石藏用扣其治疗之方藏用曰此方书所不载也当以意去之归可 
末蜣螂涂指庶不深入胸膜冀它日免震厄之患士人如其言后因逆雷见火光遍身士人 
惧急以针穴指果见一物自针穴所跃出不能为灾李定云滕枢密(翰苑丛纪) 



<目录>卷七\奇疾

<篇名>妇人异疾

属性：陈子直主簿妻有异疾每腹胀则腹中有声如击鼓远闻于外行人过门者皆疑其家作乐腹胀消 
则鼓声亦止一月一作经十余医皆莫能名其疾 



<目录>卷七\奇疾

<篇名>呕物如舌

属性：镇阳有士人嗜酒日尝数斗至午夜饮兴一发则不可遏家业残破一夕大醉呕出一物如舌初视 
无痕 
窍至欲饮时眼遍其上矗然而起家人沃之以酒立尽至常日所饮之数而止遂投之猛火急爆烈为十 
数片士人自此恶酒 



<目录>卷七\奇疾

<篇名>消食笼

属性：齐谐记云江夏郡安陆县隆安中有人姓郭名坦兄弟三人大儿得天行病后遂大能食一日食斛 
米其 
家给可五年贫罄后乞至一家门前已得饭又复乞于其后门此家出语之汝已就前门食了那得复从 
后门来其人答曰实不知君家有两门腹大饥不可忍后门有三畦薤而一畦大蒜因啖之两畦便大闷 
极卧地须臾大吐吐一物似笼因出地渐渐小主人持饭出不复食遂撮饭着所吐物上即消成水此病 
寻瘥(东坡物类相感志) 



<目录>卷七\奇疾

<篇名>孕妇腹内钟鸣

属性：有一贫士于常卖处买得一药方册子其间有一方能治妇人腹内钟鸣用鼠窟前畚土研罗为末 
每服二钱麝香汤调其疾立愈 



<目录>卷七\奇疾

<篇名>髀疮儿出

属性：异苑曰晋时长山赵宣母任身如常而髀上痒搔之成疮儿从疮出母子平安(太平御览) 



<目录>卷七\奇疾

<篇名>人面疮

属性：江左有商人左膊上有疮如人面亦无它苦商人戏滴酒口中其面亦赤色以物食之亦能食食多 
则觉膊内肉胀起或不食之则一臂痹有善医者 
教其历试诸药不以草木之类悉试之无苦至贝母其疮乃聚眉闭口商人喜曰此药可治也因以小苇 
筒毁其口灌之数日成痂遂愈然不知何疾也(本事方) 



<目录>卷七\奇疾

<篇名>啖物不知饱

属性：江南逆旅中一老妇啖物不知饱徐德占过逆旅老妇诉以饥其子耻之对德占以蒸饼啖之尽一 
竹篑 
约百饼犹称饥不已日饭一石米随。则利之饥复如故京兆醴泉主簿蔡绳予友人也亦得饥疾每饥 
立须啖物稍迟则顿仆闷绝怀中常置饼饵虽对贵官遇饥则便 啖绳有美行博学有文为时闻人终 
以此不幸无人识其疾每为之哀伤(笔谈) 



<目录>卷七\奇疾

<篇名>肠痒疾

属性：傅舍人忽得肠痒之疾至剧时往往对众失笑吃吃不止此疾古人所未有(遁斋闲览) 



<目录>卷七\奇疾

<篇名>王氏异疾

属性：汾州王氏得病右胁有声如虾蟆常欲手按之不则声声相接群医弗能辩闻晋阳山人赵峦善诊 
峦曰 
此因惊气入于脏腑不治而成疾故常作声王氏曰因边水行次有大虾蟆跃高数尺蓦作一声氏忽惊 
叫便觉右胁牵痛自后作声尚似虾蟆也峦乃与六神丹服之来日取下青涎类虾蟆之衣遂瘥峦言诊 
王氏脉右关脉伏结积病也故止作积病治用六神丹泄之而愈(名医录) 



<目录>卷七\奇疾

<篇名>疗饥虫

属性：从政郎陈扑富沙人母高氏年六十余得饥疾每作时如虫啮心即急索食食罢乃解如是三四年 
畜一 
猫极爱之常置于傍猫叫则取鱼肉和饭以饲一日猫适叫命取鹿脯自嚼而啖猫至于再觉一物上触 
喉间引手探得之如拇指大坠于地头尖匾类塌沙鱼身如虾壳长八寸渐大侔两指其中盈实剖之肠 
肚亦与鱼同有八子胎生蠕蠕若小鳅人皆莫能识为何物盖闻脯香而出高氏疾即愈(类编) 



<目录>卷七\奇疾

<篇名>小儿魃病

属性：千金论凡小儿有魃病者是娠妇被恶神导其腹中令儿病也魃小鬼也其病证微微下利寒热往 
来毫 
毛鬓发KT 不悦者是也宜服龙胆汤凡妇人先有小儿未能行而母更有娠使儿饮此乳亦作魃也令 
儿黄瘦骨立发落壮热也(保生方) 



<目录>卷七\奇疾

<篇名>足面奇疮

属性：赵先生字子固母刘氏年几八十左足面一疮下连大指上延外踝以至 骨每岁辄数发发必兼 
旬累 
月昏暮痒甚爬搔移时出血如泉呻吟痛楚殆不可忍夜分即渐已明日复然每一更药则疮转大而剧 
百试不验如是二十余年淳熙甲辰中冬之末先生为太府丞一夕母病大作相对悲泣无计困极就睡 
梦四神僧默坐一室旁有长榻先生亦坐因而发叹一僧问其故先生答之以实僧云可服牛黄金虎丹 
又一僧云朱砂亦好既觉颇惊异试取药半粒强服之良久腹大痛举家且悔俄而下 物如铁石者 
数升是夕疮但微痒不痛而无血数日成痂自此遂愈朱砂之说竟不复试先生因图僧像如所梦者而 
记其事金虎丹方出和剂本治中风痰涎壅塞所用牛黄龙脑腻粉金箔之类皆非老人所宜服今乃取 
奇效意此疾积热脏腑而发于皮肤岁久根深未易荡涤故假凉剂以攻之不可以常疮论也神僧之梦 
盖诚孝所感(百一选方) 



<目录>卷七\奇疾

<篇名>产后肠痒

属性：针线袋主妇人产后肠中痒不可忍以袋安所卧褥下无令知之(本草) 



<目录>卷七\奇疾

<篇名>甑气熏面肿

属性：张德俊云顷年和 余杭人将赴官因蒸降真木犀香自开甑面仆甑面上为热气所熏面即浮肿 
口眼 
皆为之闭更数医不能治最后一医云古无此症请以意疗之于是取僧寺久用炊布烧灰存性随敷随 
消不半月而愈盖以炊布受汤上气多反用以出汤毒亦犹以盐水取咸味尔医者之智亦可喜(百一 
方) 



<目录>卷七\奇疾

<篇名>蛟龙病

属性：古有患者饮食如故发则如癫面色青黄小腹胀满状如妊孕医者诊其脉与症皆异而难明主疗 
忽有 
一山叟曰闻开皇六年灞桥有人患此病盖因三月八日边水食芹菜得之有识者曰此蛟龙病也为龙 
游于芹菜之上不幸食之而病也遂以寒食饧每剂五合服之数剂吐出一物虽小但似蛟龙状而有两 
头其病者根据而治之获愈(名医录) 



<目录>卷七\奇疾

<篇名>疑病

属性：何解元陈留人也一日会饮于赵修武宅酒至数杯忽见盏底有似一小蛇咽入口亦不觉有物但 
每每 
思而疑之日久觉心疼自思小蛇长大食其五脏明年又因旧会赵宅恰才执杯又见小蛇乃放下盏细 
看时赵宅屋梁上挂一张弓却是弓梢影在盏中因此解疑其心疾遂无乃是致疑而成病也( 
同上) 



<目录>卷七\奇疾

<篇名>产妇腹中痒

属性：箭竿及镞主妇人产后腹中痒安所卧席下勿令妇人知(本草) 



<目录>卷七\奇疾

<篇名>食吐虾蟆

属性：永徽中崔爽者每食生鱼三斗乃足于后饥作 未成爽忍饥不禁遂吐一物如虾蟆自此之后不 
复能食 矣(宣室志) 



<目录>卷七\奇疾

<篇名>疮破雀飞

属性：金州防御使崔尧封有亲外甥李言吉者左目上睑忽痒而生一小疮渐大长如鸭卵其根如弦怕 
压其 
目不能开尧封每患之他日饮之酒令大醉遂剖去之言吉不知觉也赘既破中有黄雀鸣噪而去(闻 
奇录) 



<目录>卷七\奇疾

<篇名>蛇在皮中

属性：华佗别传曰琅琊有女子右股上有疮痒而不痛愈而复作佗曰当得稻糠色犬系马顿走出五十 
里断 
头向痒乃从之须臾有蛇在皮中动以铁横贯引出长三尺许七日便愈(东汉注又独异志所载与此 
相类) 



<目录>卷七\奇疾

<篇名>怪石镜

属性：在日南国之西南有石镜方数百里光明莹彻可鉴五脏六腑亦名仙人镜国人若有疾辄照其形 
遂知病起某脏采药饵之无不瘥者 



<目录>卷七\奇疾

<篇名>冷疾

属性：直阁将军房伯玉患冷疾夏日常 衣张嗣伯为诊之曰卿热须以水发之非冬月不可至十一月 
令二 
人夹捉伯玉解衣在石上取冷水从头浇之尽二十斛伯玉口噤家人哭请止不可又尽水百斛伯玉始 
能动见背上彭彭有气俄而起伯玉曰热不可忍乞冷冻饮料嗣伯以水与之一饮一斗病遂瘥(史记) 



<目录>卷七\奇疾

<篇名>人渐缩小

属性：世有奇疾者吕缙叔以制诰知颖州忽得疾但缩小临终仅如小儿古人不曾有此疾终无人识 



<目录>卷七\奇疾

<篇名>视直如曲

属性：有一人家外家视直物如曲弓弦界尺之类视之皆如钩医僧奉真亲见之(二说笔谈) 



<目录>卷七\奇疾

<篇名>寒热注病

属性：又有妇人长病经年世谓之寒热注病冬月中华佗令坐石槽中平旦用冷水汲灌云当满百始七 
十灌 
冷战欲死佗令满数至八十灌热气乃蒸出嚣嚣然高二三尺满百灌佗乃使燃火温床浓覆衣良久汗 
洽出着粉燥便愈 



<目录>卷七\奇疾

<篇名>刳腹视脾

属性：又有人病腹中攻痛十余日鬓发堕落华佗曰是脾半腐可刳腹治也使饮药令卧破腹就视脾果 
半 
腐坏以刀断之割去恶肉以膏敷之即瘥魏太祖闻而异之召佗常在左右太祖苦头风每作心乱目眩 
佗针鬲随手而愈 



<目录>卷七\奇疾

<篇名>大怒病瘥

属性：又有一郡守病华佗以为其人甚怒则瘥乃多受其货而不加功无何弃去留书骂之守果大怒令 
人追杀守子知之属吏勿逐 恚吐黑血数升而愈(三说史记) 



<目录>卷七\奇疾

<篇名>蒸之得汗

属性：晋书曰张苗雅好医术善消息诊处陈廪丘得病连服药发汗汗不出众医云发汗不出者死自思 
可蒸 
之如中风法温气于外迎之必得汗也复以问苗云曾有人疲极汗出卧簟中冷得病苦增寒诸医与散 
四日凡八过发汗汗不出苗乃烧地布桃叶于上蒸之即得大汗便于被下敷粉身极 
燥乃起即愈廪丘如其言果瘥 



<目录>卷七\奇疾

<篇名>视胎已死

属性：魏志曰甘陵相夫人有娠腹痛不安方得六月佗视脉曰胎已死矣使人手摸知所在在右则女在 
左则男人云在左于是为汤下之果下男形则愈。 



<目录>卷七\奇疾

<篇名>死枕愈病

属性：齐书曰徐嗣伯常有人伛患滞冷积年不瘥嗣伯为诊之曰尸注也当得死人枕煮服之乃愈于是 
往古 
冢中取枕枕已一边腐阙服之即瘥后秣陵人张景年十五腹胀面黄众医不能疗以问嗣伯此石蛔尔 
极难疗当得死人枕煮服之根据语煮枕以汤投之得大利并蛔虫头坚如石者五升病即瘥后沈僧翼患 
眼 
痛又多见鬼物以问嗣伯嗣伯曰邪气入肝可觅死人枕煮服之服竟可埋枕于故处如其言又愈王晏 
问之曰三病不同而皆用死人枕而俱瘥何也答曰尸注者鬼气伏而未起故令人沉滞得死人枕促之 
魂气飞越不得复附体故尸注可瘥石蛔者久蛔也医疗既癖蛔虫转坚世间药不能遣所以须鬼物驱 
之然后可散故令煮死人枕也夫邪气入肝故使眼痛而 
见魍魉应须邪物以钩之故用死人枕也气因枕去故复埋于冢间也(太平御览) 



<目录>卷七\奇疾

<篇名>病悲思

属性：州监军病悲思郝允告其子曰法当甚悸即愈时通守李宋卿御吏严甚监军内所惮也允与其子 
请于宋卿一造问责其过失监军皇怖汗出疾乃已(邵氏闻见录) 



<目录>卷七\奇疾

<篇名>谷独气

属性：殿中丞姚程腰脊痛不可俯仰郝曰谷独气也当食发怒四肢受病传为大小络中痛而无伤法不 
当用药以药攻之则益痛须一年能偃仰二年能坐三年则愈矣后三年果愈(同上) 



<目录>卷七\奇疾

<篇名>儿生肾缩

属性：思村王氏之子生七日两肾缩一医云硫黄茱萸研大蒜涂其腹仍以 草蛇床子熏之遂愈盖初 
生受寒气而然也(琐碎录) 



<目录>卷七\奇疾

<篇名>饮水得疾

属性：有黄门奉使交广回周顾谓曰此人腹中有蛟龙上惊问黄门曰卿有疾否曰臣驰马大庾岭时当 
大热 
困且渴遂饮水觉腹中坚痞如石周遂以消石及雄黄煮服之立吐一物长数寸大如指视之鳞甲具投 
之水中俄顷长数尺复以苦酒沃之如故以器覆之明日巳生一龙矣上甚讶之(明皇杂录) 



<目录>卷七\奇疾

<篇名>误吞金

属性：张成忠汉上人有女七八岁因将母金 子一只剔齿含在口中不觉咽下胸膈疼不可忍忧惶无 
措忽银 
匠来见某有药可疗归取药至米饮抄三钱令服来早大便取下后问之乃羊胫炭一物为末尔(名医 
录羊胫炭 亦治误吞钱妙) 



<目录>卷七\奇疾

<篇名>飞丝入眼

属性：飞丝入人眼令人睛涨白突出痛不可忍即以新笔两三管濡好墨运睛上则飞丝缠笔而出即安 



<目录>卷七\蛇虫兽咬犬伤

<篇名>白芷治蛇啮

属性：临川有人以弄蛇货药为业一日方作场为蝮所啮实时殒绝一臂之大如股少选遍身皮胀作黄 
黑色 
遂死有道人方旁观出言曰此人死矣我有一药能疗但恐毒瓦斯益深或不可治诸君能相与证明方敢 
为出力众咸竦踊劝之乃求钱二十文以往才食顷奔而至命汲新水解裹中药调一升以杖抉伤者 
口灌入之药尽觉脐中 然黄水自其口出腥秽逆人四体应手消缩良久复故其人已能起与未伤 
时无异遍拜观者且郑重谢道人道人曰此药不难得亦甚易办吾不惜传诸人乃香白芷一物也法当 
以麦门冬汤调服适事急不暇姑以水代之吾今活一人可行矣拂袖而去郭邵州 得其方尝有鄱 
阳一卒夜直更舍为蛇啮腹明旦赤肿欲裂以此饮之即愈(夷坚志) 



<目录>卷七\蛇虫兽咬犬伤

<篇名>被毒蛇伤

属性：有人被毒蛇伤良久已昏困有老僧以酒调药二钱灌之遂苏及以药滓涂咬处良久复灌二钱其 
苦皆去问之乃五灵脂一两雄黄半两为末尔有中其毒者用之无不验(本草衍义) 



<目录>卷七\蛇虫兽咬犬伤

<篇名>辟蛇毒

属性：南海地多蛇而广府治尤甚某侍郎为帅闻雄黄能禁制此毒乃买数百两分贮绢囊挂于寝室四 
隅经 
月余日卧榻外常有黑汁从上滴下臭且臊使人穿承尘窥之则巨蟒横其上死腐矣于是尽令撤去障 
蔽死者长丈许大如柱旁又得十数条皆蟠 成窠穴它屋内所驱放者合数百自是官舍为清(类编 
) 



<目录>卷七\蛇虫兽咬犬伤

<篇名>蛇虫所伤

属性：凡蛇伤虫咬仓卒无药去处以大蓝汁一碗雄黄末二钱调均点在所伤处并令细细服其汁神验 
如无蓝以淀花青黛代之 



<目录>卷七\蛇虫兽咬犬伤

<篇名>山林日用法

属性：每欲出时用雄黄一桐子大火上烧烟起以熏脚KT 草屦之类及袍袖间即百毒不敢侵害邪祟远 
避(集验方同上) 



<目录>卷七\蛇虫兽咬犬伤

<篇名>治蚯蚓咬

属性：浙西军将张韶为蚯蚓所咬其形如大风眉须皆落每夕蚯蚓鸣于体有僧教以浓作盐汤浸身数 
遍瘥 



<目录>卷七\蛇虫兽咬犬伤

<篇名>蜘蛛啮

属性：蜘蛛啮者雄黄末敷之(朝野佥载) 



<目录>卷七\蛇虫兽咬犬伤

<篇名>猫伤

属性：猫儿伤研薄荷汁涂之(百一选方) 



<目录>卷七\蛇虫兽咬犬伤

<篇名>马咬

属性：被马咬者烧鞭梢灰涂之盖取其相服也 



<目录>卷七\蛇虫兽咬犬伤

<篇名>蜈蚣咬

属性：蜈蚣咬取蜘蛛一枚咬处安当自饮毒蜘蛛死痛未止更着生者(孙真人) 



<目录>卷七\蛇虫兽咬犬伤

<篇名>恶蛇螫

属性：赵延禧云遭恶蛇所螫处贴蛇皮便于其上灸之引去毒瓦斯即止。 



<目录>卷七\蛇虫兽咬犬伤

<篇名>壁镜咬

属性：壁镜咬醋磨大黄涂之 



<目录>卷七\蛇虫兽咬犬伤

<篇名>又

属性：壁镜毒人必死用白矾治之(太平广记用桑柴灰汁三度沸取调白矾为膏涂疮口即善兼治蛇 
毒) 



<目录>卷七\蛇虫兽咬犬伤

<篇名>蚕咬

属性：蚕咬人毒入肉取苎汁涂之今以苎近蚕则蚕不生也(本草) 



<目录>卷七\蛇虫兽咬犬伤

<篇名>治诸兽伤

属性：马咬用独颗栗子烧灰贴鼠咬用麝香唾调涂或用猫毛烧灰裹之猫咬用薄荷汁涂狗咬伤涎入 
疮令 
人昏闷者浸椒水调 草末涂猪咬松脂熔作饼子贴又屋溜中泥涂春末夏初狂犬咬人即令人狂过 
百日乃得免当然身禁食犬肉若食蚕蛹此毒亦发定不可救宜忌之上先去却恶血灸疮中十壮明日 
以后日灸一壮百日乃止忌酒每七日捣韭汁饮一二盏 



<目录>卷七\蛇虫兽咬犬伤

<篇名>犬所伤

属性：沈约宋书曰张收尝为 犬所伤医云宜食虾蟆脍收甚难之医含笑先尝收因此乃食疮亦即愈 



<目录>卷七\蛇虫兽咬犬伤

<篇名>犬伤

属性：犬伤人量所伤大小烂嚼杏仁沃破处以帛系定至瘥无苦(本草衍义) 



<目录>卷七\蛇虫兽咬犬伤

<篇名>又

属性：遇恶大以左手起自寅吹一口气轮戍至戌掏之犬即退伏(琐碎录) 



<目录>卷七\蛇虫兽咬犬伤

<篇名>虎犬咬

属性：虎犬咬人掺矾末纳疮中裹之止痛立愈 



<目录>卷七\蛇虫兽咬犬伤

<篇名>虿螫

属性：魏志曰彭城夫人夜之厕虿螫其手呻吟无赖华佗令温汤渍手数易汤常令暖其旦则愈(太平 
御览) 



<目录>卷七\蛇虫兽咬犬伤

<篇名>蝎螫

属性：矾石一两醋半升煎之投矾末于醋中浸螫处井底泥敷亦愈 



<目录>卷七\蛇虫兽咬犬伤

<篇名>蠼妖虫

属性：蠼 妖虫也隐于墙壁间尿射人之影令人遍体生疮如汤火所伤治法用乌鸡翅毛烧灰油调敷 
以鸡者百虫所畏故能治之(琐碎录 有人苦此用鸡子大头剜小窍取白涂四畔即愈) 



<目录>卷七\汤火金疮

<篇名>大黄疗汤火疮

属性：建昌士人黄袭字昭度云有乡人为贾泊舟浔阳月下仿佛见二人对语曰昨夕金山修供甚盛吾 
往赴 
之饮食皆血腥不可近吾怒庖者不谨渍其手鼎中今已溃烂矣其一曰彼固有罪子责之亦太过曰吾 
比悔之顾无所及其一曰何难之有吾有药可治但捣生地黄以米醋调敷疮上非惟愈痛又且灭瘢兹 
方甚良第无由使闻之尔贾人适欲之金山闻其语意冥冥之中假手以告遂造寺中询之乃是夜有设 
水陆者庖人挥刀误伤指血落食中恍惚之际若有人掣其手入镬内痛楚彻骨号呼欲死贾人根据神言 
疗之二日愈(夷坚志) 



<目录>卷七\汤火金疮

<篇名>醋泥涂火烧疮

属性：北琐梦言记火烧疮方云孙光宪家人作煎饼一婢抱孩子拥炉不觉落火炉上遽以醋泥涂之至 
晓不痛亦无瘢痕定知俗说亦不厌多闻(良方) 



<目录>卷七\汤火金疮

<篇名>汤火疮

属性：刘寄奴为末先以糯米浆鸡翎扫伤着处后掺浆末在上并不痛亦无痕大凡汤着急以盐末掺之 
护肉不坏然后用药敷之至妙(本事方) 



<目录>卷七\汤火金疮

<篇名>汤火疮禁用冷

属性：凡被汤火烧者初谨勿以冷物及井下泥尿泥及蜜淋塌之其热气得冷则却深搏至骨烂人筋也 
所以人中汤火后喜挛缩者良由此也(巢氏病源) 



<目录>卷七\汤火金疮

<篇名>治汤火咒

属性：俚巫多能持咒语而蹈汤火者元仲弟得其诀为人拯治无不立瘥咒云龙树王如来授吾行持北 
方壬 
癸禁火大法龙树王如来吾是北方壬癸水收斩天下火星辰千里火星辰必降急急如律令咒毕即握 
真武印吹之即用少许冷水洗虽火烧手足成疮亦可疗(类编) 



<目录>卷七\汤火金疮

<篇名>敛金疮口

属性：敛金疮口止疼痛用刘寄奴一味为末掺金疮口里宋高祖刘裕微时伐狄见大蛇长数丈射之伤 
明日 
复至闻有杵臼声往觇之见青衣童子数人于榛中捣药问其故答曰我王为刘寄奴所射合药敷之帝 
曰吾神何不杀答曰寄奴王者不死不可杀 
帝叱之皆散收药而反每遇金疮敷之良验寄奴高祖小字也(本事方) 



<目录>卷七\汤火金疮

<篇名>治金疮

属性：周 班缘捕海寇被寇以提刀所伤血出不止分明筋如断骨如折用花蕊石散掩之血不止痛亦 
不 
定有兵士李高言某在军中被人伤中欲死见统领与药一帖名紫金散掩之血止痛定明日疮FS 如铁 
遂 
安又无瘢痕后告统领求此方只用紫藤香瓷瓦镰刮下石碾碾细敷之救却万千人也(名医录 紫 
藤香即降真之最佳者) 



<目录>卷七\汤火金疮

<篇名>又

属性：温州有匠人造屋失脚坠地地上有铲头竖柱傍脚 被伤血如涌出村中无药有僧道光于门扇 
上撮得 尘掩定血止痛定两日便FS 坚问道光 尘如何治得金疮曰古人用门 尘者此也 



<目录>卷七\汤火金疮

<篇名>火气入脚生疮

属性：有妇人因冬间向火两股上遂成疮其汁淋漓人无识者后见一人云此皆火气入内生此但用黄 
柏皮为末掺之立愈果如其言后又再作适无黄柏用薄荷煎涂之立愈。 



<目录>卷七\汤火金疮

<篇名>漆浇成疮

属性：往年芜湖二漆牙相争其一人以 
漆一桶自头浇其一人患疮几死有人教以铁店磨铁槽中泥涂之即愈以蟹黄涂之亦愈(琐碎录) 



<目录>卷七\汤火金疮

<篇名>田舍试验之法

属性：藕皮散血起自庖人牵牛逐水近出野老面店蒜薤乃是下蛇之药路边地菘而为金疮所秘(本 
草) 



<目录>卷七\汤火金疮

<篇名>治箭镞不出

属性：孙真人云治箭镞在咽喉胸膈及针刺不出以蝼蛄捣取汁滴上三五度箭头自出 



<目录>卷七\食忌

<篇名>鼠盗食忌

属性：夜藏饮食于器中覆之不密鼠欲盗食不可得环器而走泪堕器中食之者得黄疾通身如蜡针药 
难治食胡羊肉不可食松子 



<目录>卷七\食忌

<篇名>淡食

属性：盐伤筋醋伤骨淡饭吃了肥木 多言损气多记损心多怒伤精多笑伤神 



<目录>卷七\食忌

<篇名>饮食不可露天

属性：凡饮食不可放在露天恐飞丝堕饮食中食之令人咽喉生泡急以白矾巴豆烧灰吹入口内或急 
擦即瘥(琐碎录同上) 



<目录>卷七\食忌

<篇名>杂忌

属性：茅屋漏水堕诸脯肉上食之成 结及暴肉作脯不肯干者祭神肉无故自动蜘蛛及行蜂落食肉 
上凡食无故色变脯腊入火炙不动不得火而自动者皆能杀人不可食之夜卧当耳勿有孔吹即耳聋 
远行疲乏而来勿入房成五劳旦起勿开目洗面令人目涩失明饶泪母泪不得堕子目中即睛破生翳 
(修真秘诀) 



<目录>卷七\食忌

<篇名>勿过食

属性：某见数老人饮食至少其说亦有理内侍张茂则每食不过粗饭一盏许浓腻之物绝不向口老而 
安宁 
年八十余卒茂则每劝人必曰旦少食无大饱王皙龙图造食物必至精细食不尽一器食包子不过一 
二枚尔年八十卒临老尤康强精神不衰王为予言食取补气不饥即已饱生众疾至用药物消化尤伤 
和也刘几秘监食物尤薄仅饱即止亦年八十而卒刘监尤喜饮酒每饮酒更不食物啖少果实而已循 
州苏侍郎每见某即劝令节食言食少则脏气流通而少疾苏公贬瘴乡累年近六十而传闻亦康健无 
疾盖得此力也苏公饮酒而不饮药每与客食未饱公已 匕箸(张太史明道杂志) 



<目录>卷七\食忌

<篇名>食鳖不可食苋

属性：方书言食鳖不可食苋温革郎中因并啖之自此苦腹痛每作时几不知人疑鳖苋所致而未审乃 
以 
二物令小苍头食之遂得病与革类而委顿尤剧未几遽死升其尸置马厩未敛也忽小鳖无数自九窍 
涌 
出散走厩中唯遇马溺者辄化为水革闻自临视掊聚众鳖以马溺灌之皆即化为水于是革饮马溺遂 
瘥或云白马溺尤良温革字叔皮(琐碎录) 



<目录>卷七\食忌

<篇名>食蟹反恶

属性：陈正卿云顷年与一承局同航船承局者为舟中人言尝为同官差往昌国见白蟹不论钱因买百 
金得 
数十枚痛饮大嚼且食红柿至夜忽大吐继之以血昏不醒人病垂殆同邸有知其故者忧之忽一道人 
云唯木香可解但深夜无此药偶有木香饼子一帖试用之病患口已噤遂调药灌即渐渐苏省吐定而 
愈(百一选方) 



<目录>卷七\食忌

<篇名>铜器不可盖食

属性：铜器盖食器上汗滴食中令人发恶疮内疽食性忌之也 



<目录>卷七\食忌

<篇名>炊汤不宜洗面体

属性：炊汤经宿洗面令人无颜色洗体令人成癣未经宿者洗面令人亦然 



<目录>卷七\食忌

<篇名>食驴鳖漏肉之戒

属性：食驴肉吃荆芥茶杀人食鳖肉同苋菜杀人茅舍漏滴在肉上食之杀人此三事尤宜戒之(三说 
本草 
) 



<目录>卷七\食忌

<篇名>食勿多饱勿卧

属性：食谨勿多多则生病饱勿便卧卧则心荡心荡多失性食多生病则药不行(集异记) 



<目录>卷七\食忌

<篇名>发暴

属性：浙中人因食瓜匏多要发吐泻霍乱谓之发暴以致于有不救者为何瓜匏种之在土不久值 
时暖 
易长易成使人食之则发暴若同香 共食则可免香 今香薷也人使香 食瓜子是矣(名医录) 



<目录>卷七\食忌

<篇名>饮食忌

属性：凡人食欲少而数不欲顿而多食不欲急急则损脾法当熟嚼令细冷食不欲热水漱口热食不用 
冷水漱口食必先食热然后食冷 



<目录>卷七\食忌

<篇名>醉饮过度

属性：酒有大毒大热大寒凝海唯酒不冰其至热也饮之昏乱易人本性其至毒也若解风寒宣血脉消 
邪气引药势不过于酒也若醉饮过度盆倾斗量毒瓦斯攻心穿肠腐胁此丧生之源也(修真秘诀) 



<目录>卷七\食忌

<篇名>黄帝杂忌法

属性：一日之忌暮无饱食一月之忌晦无大醉一岁之忌暮无远行终身之忌暮无燃烛行房咸伤筋醋 
伤骨 
饱伤肺饥伤气久视伤血久卧伤气久立伤骨久坐伤肉久行伤筋凡向北勿安床勿面北坐夜卧勿覆 
其头人魇勿令燃灯唤之定死无疑正月寅日烧白发吉凡寅日剪手甲午日剪足甲又烧白发吉(戎 
幕闲谈) 



<目录>卷七\食忌

<篇名>饮食禁

属性：食黄颡鱼不可服荆芥吴人魏几道志在妻家啖黄鱼羹罢采荆芥和茶而饮少焉足底奇痒上彻 
心肺跣足行沙中驰宕如狂足皮皆破欲裂急求解毒药饵之几两日乃止 



<目录>卷七\食忌

<篇名>食蜜不可食

属性：韶州月华寺侧民家设僧供新蜜方熟群僧饱食之有某院长老两人还至半道遇村墟卖 不能 
忍馋买食尽半斤是夕皆死 



<目录>卷七\食忌

<篇名>食河豚不可服风药

属性：李FS 郎中过常州王子云缙为郡招之晨餐办河豚为馔李以故不食遣归饷 
妻妻方平明服药不以为虑啜之甚美实时口鼻流血而绝李未终席讣音已至矣(三说夷坚志) 



<目录>卷七\食忌

<篇名>饮食宜缓

属性：王介玉顷当道傍食有一老人进言饮食须用缓盖脾喜温不可以冷热犯之唯缓则冷热之物至 
脾皆温矣又因论饮食大冷热皆伤阴阳之和(晃氏客话) 



<目录>卷七\食忌

<篇名>阴地流泉不可饮

属性：阴地流泉二月八月行途之间勿饮之令人夏发疟瘴又损脚令软五月六月勿饮泽中停水食着 
鱼鳖精令人病鳖瘕也(本草) 



<目录>卷七\食忌

<篇名>食禁

属性：姜芥一名假苏本草谓性温不然实微凉吾窜峤岭久数见食黄颡鱼偶犯姜芥者必立死甚于钩 
吻毒矣物性相反有可畏如是世人于食禁殆不可不知(百衲居士铁围山丛谈) 



<目录>卷七\食忌

<篇名>禽兽虫鱼肉异不可食

属性：禽兽虫鱼之属或有感 气所生形色变异者皆为毒物谨勿食之谓物有形质变异者如兽有岐 
尾蟹有 
独螯羊一角鸡四距是也物有形色变异者如白鸟玄首乌鸡白首白马青蹄白马黑头是也有形色无 
异其肉变怪者如落地不沾灰尘经宿肉体尚暖曝炙不燥入水自动之类是也有皮肉无异肠脏变改 
者如肝色青黯肾气紫黑鱼无肠胆牛肝叶孤之类是也有一物常食性善与它物相反过口而害人者 
如脆鱼同鹿肉食之杀人羊肉同 酪食之害人羊肝得生椒破人脏猪肉得胡荽烂人脐是也有一物 
常食性平与它物相感入腹成动物者如 生同酥乳食之变诸虫鳖肉与苋菜食之还生鳖牛肉同猪 
肉食之成寸白虫猪羊肉以桑楮柴煮炙食之亦成寸白也(东号娄居中食治通说) 



<目录>卷七\食忌

<篇名>勿食生鲜

属性：旋杀物命以应急须既亏爱物之仁又失养口体之正且肉未停冷动性犹存 生之属损人弥甚 
昔有 
食鱼脍而生病者用药下之已变虫形而能动有 缕尚存故可验也有食鳖肉而成积者用药下之已 
成动物而能行有类鳖状故可验也诸肉脍而食之生虫成病者甚多一切微细物命旋烹不熟食之害 
人固不可测为 为瘕为痼疾为奇病此不可不知而不可忽者也(食治) 



<目录>卷七\食忌

<篇名>四时不食

属性：金匮要略方曰春不食肝夏不食心秋不食肺冬不食肾四季不食脾谓畜兽五脏能益人五脏春 
时木 
旺肝气盛脾气败故不食肝食之则肝气愈盛脾气愈败因成脾病则难治也或春月肝经受病明有虚 
症亦 
宜食肝以补之或春月肝气太盛即宜食肺以抑之又云肝病禁辛心病禁咸脾病禁酸肺病禁苦肾病 
禁甘五味递相克制故禁之也或肝气太盛因而生病亦宜辛味以制之更在心智变通不可全执定论 
它脏仿此(食治) 



<目录>卷七\食忌

<篇名>饱勿便睡

属性：偶食物饱甚虽觉体倦无辄就寝可运动徐行约百余步然后解带松衣伸腰端坐两手按摩心腹 
交 
叉来往约一二十过复以两手自心胁间按捺向下约十数过令心腹气通不致壅塞过饱食物随手消 
化也 



<目录>卷七\食忌

<篇名>生物食之无益

属性：食物可生啖者唯有果核时新初市无贵先尝贵在实成气足以走趁市利之物多未成熟故也时 
果鲜 
味易于可口无喜其甘酸至于意足而后已枣栗之属经火熟者稍多食虽无妨亦忌于饱饭之后菜品 
中以萝卜下面茵陈和羹皆生用为宜莴苣嫩苗芜菁肥根苦 落苏虽可生啖皆不益肠胃不如淹菹 
煮羹以为面饭之佐也百谷之属固不可生食一切动物皆然或 鱼如丝抹肉成缕沃醋食之已夫食 
养之正有将蛤蜊螃蟹析壳乘活而啖者肉味致用岂有是理既轻残物命还轻忽自己之性命也生食 
果菜自有所损此又所损之弥者以好生之德卫生之经并失之故也(食治) 



<目录>卷七\食忌

<篇名>食无求饱

属性：论语曰不多食又曰食无求饱谓食物无务于多贵在能节所以保冲和而顺颐养也若贪生务饱 
FS塞 
难消徒积暗伤以召疾患盖食物饱甚耗气非一或食不下而上涌呕吐以耗灵源或饮不消而作痰咯 
唾以耗神水大便频数而泄耗谷气之化生浚便利滑而浊耗源泉之浸润致于精清冷而下漏汗淋沥 
而 
外泄莫不由食物而过伤滋味太浓如能节满意之食省爽口之味常不至于饱甚者即顿顿必 
无 
伤物物皆为益糟粕变化早晚溲便按时华精和凝上下津液含蓄神藏内守荣卫外护邪毒不能犯疾 
疹无由作故知圣人之立言垂教足以为养生之大经也(东虢娄居中食治通说) 



<目录>卷七\食忌

<篇名>饮食以时

属性：饮食以时饥饱得中水谷变化冲气和融精血以生荣卫以行腑脏调平神志安宁正气充实于内 
元真通会于外内外邪 
莫之能干一切疾患无从而作也 



<目录>卷七\食忌

<篇名>食饮以宜

属性：食饮之宜举其大略当候已饥而后食食不厌熟嚼仍候焦渴而引饮饮不厌细呷无待饥甚而后 
食食不可 
太饱或觉微渴而省饮饮不欲太频浆不欲甘酸肉无贪肥脆食不厌精细饮不厌温热饭无令少于面 
菜常令称于肉肉不厌软暖菜不可生茹五味无令胜谷味肉 
味无令胜食气滋味欲澹而和食时当谨其度故得食饮常美津液常甘身轻而不倦神清而少睡胸府 
通畅而少噫胃脘宽纾而不胀省解带摩腹之劳免食药耗气之失皆目前近效也(同上) 



<目录>卷七\食忌

<篇名>粥能畅胃生津液

属性：张文潜粥记赠潘 老张安道每晨起食粥一大碗空腹胃虚谷气便作所补不细又极柔腻与肠 
腑相得 
最为饮食之良妙齐和尚说山中僧每将旦一粥甚系利害如或不食则终日觉脏腑燥渴盖能畅胃气 
生津液也今劝人每日食粥以为养生之要必大笑大抵养生性命求安乐亦无深远难知之事正在寝 
食之间耳或者读之果笑丈潜之说然予观史记阳虚侯相赵章病太仓公诊其脉曰法五日死后十日 
乃死所以过期者其人嗜粥故中脏实故过期师言曰安谷者过期不安谷者不过期由是观之则文潜 
之言又似有症后又见东坡一帖云夜饥甚吴子野劝食白粥云能推陈致新利膈养胃僧家五更食粥 
良有以也粥既快美粥后一觉尤不可说尤不可说 



<目录>卷七\食忌

<篇名>五味致疾

属性：五味养形过则致病故多食咸则凝泣而变色多食苦则皮槁而发拔多食酸则肉 皱而唇揭多 
食甘则骨痛而发落多食辛则筋急而爪枯(本事方) 



<目录>卷七\食忌

<篇名>饮酒面青赤

属性：饮酒者肝气微则面青心气微则面赤 



<目录>卷七\食忌

<篇名>鱼无腮不可食

属性：养生方云鱼无腮不可食食之令人五月发癞(巢氏病源) 



<目录>卷八\服饵并药忌

<篇名>服药忌食

属性：有术勿食桃李及雀肉胡荽大蒜青鱼 等物有藜芦勿食狸肉有巴豆勿食芦笋羹及野猪肉有 
黄连桔 
梗勿食猪肉有地黄勿食芜荑有半夏菖蒲勿食饴糖及羊肉有细辛勿食生菜有甘草勿食菘菜又云 
勿食海藻有牡丹勿食生胡荽有商陆勿食犬肉有怕山勿食生葱生菜有空青朱砂勿食生血有茯苓 
勿食醋物有鳖甲勿食苋菜有天门冬勿食鲤鱼服药不可多食胡荽及蒜杂生菜又不可食诸滑物果实 
等又不可多食肥猪犬肉油腻肥羹鱼 腥臊等物服药通忌见死尸及产妇厌秽事(本草) 



<目录>卷八\服饵并药忌

<篇名>药欲用陈

属性：野狼毒枳实橘皮半夏麻黄吴茱萸皆欲得陈久者其余须精新也 



<目录>卷八\服饵并药忌

<篇名>桃胶愈百病

属性：桃胶以桑灰汁渍服之百病愈久久服之身轻有光明在晦夜之地如月出也多服之则可以辟谷 
(抱朴子) 



<目录>卷八\服饵并药忌

<篇名>服术

属性：紫微夫人服术叙云察草木之速益于己者并不及术术气则式遏鬼津益血生脑逐恶致真 
守精卫命古人名为山精之卉山姜之精太上导仙铭曰子欲长生当服山精子欲轻翔当服山姜 



<目录>卷八\服饵并药忌

<篇名>食术不饥

属性：内篇曰南阳文氏值乱逃壶山中饥困欲死有一人教之食术遂不饥数十年乃还乡里颜色更少 
气力转胜故术一名山精神药经曰必欲长生当服 
山精(抱朴子) 



<目录>卷八\服饵并药忌

<篇名>服术忌蛤

属性：世云服术忌雀鸽非鸠鸽也乃蜃蛤耳外郎刁 久服术因食蛤泻血食鸠鸽即无恙尝有雀斗入 
盆池中旬日皆化为蛤后以死雀投其中则不化雀鸽气类同也(戎幕闲谈) 



<目录>卷八\服饵并药忌

<篇名>服黄连

属性：刘奉林周时人学道嵩山四百年三合神丹为邪物所败乃入委羽山闭气三日不息今千余年犹 
未升仙但服黄连得不死尔不能有所役使 



<目录>卷八\服饵并药忌

<篇名>服松脂

属性：松脂以镇定者为良细布袋盛渍水中沸汤煮之浮水面者罩篱掠取投新水中久煮不出者弃不 
用入白 
茯苓末杵罗为末每日取三钱匕着口中用熟水漱仍如常法揩齿更啜少熟水咽之仍漱齿牢牙注颜 
乌髭也(东坡大全集) 



<目录>卷八\服饵并药忌

<篇名>服黄精

属性：脂川有士人虐所使婢婢乃逃入山中久之见野草枝叶可爱即拔取根食之甚美自是常食久而 
遂不 
饥轻健夜息大树下闻草中动以为虎惧而上树避之及晓下平地其身 然凌空而去自一峰之顶若 
飞鸟焉数岁其家人采薪见人告其主使捕之不得一日遇绝壁下以网三面围之俄而腾其山顶其主 
异之或曰此婢安有仙骨不过服灵药食遂以酒馔五味香美置往来之路观其食否果来食食讫遂不 
能远去就擒之具述其故指所食之草即黄精也 



<目录>卷八\服饵并药忌

<篇名>不食蒜

属性：黄仙君口诀服食药物不欲食蒜及石榴子猪肝犬头肉 



<目录>卷八\服饵并药忌

<篇名>真菊野菊

属性：蜀人多种菊以苗可以菜花可以药园圃悉能植之 中买为不可郊野之人多采野菊供药肆 
颇有大误真菊延龄野菊泻人如张华言黄精益寿钩吻杀人如此类也(牧竖闲谈) 



<目录>卷八\服饵并药忌

<篇名>论物理

属性：舒州医人李惟熙善论物理云菱芡皆水物菱寒而芡暖者菱花开背日芡花开向日故也又曰桃 
杏双 
仁辄杀人者其花本五出六出必双草木花皆五出唯栀子雪花六出此殆阴阳之理今桃杏六出双仁 
皆杀人者失常故也 



<目录>卷八\服饵并药忌

<篇名>服菖蒲

属性：韩众服菖蒲十三年身生毛石上一寸九节紫花者善(抱朴子) 



<目录>卷八\服饵并药忌

<篇名>服饵忌羊血

属性：服饵之家忌食羊血虽服药数十年一食则前功尽丧 



<目录>卷八\服饵并药忌

<篇名>三药

属性：上药养命谓五石炼形六芝延年也中药养性谓合欢蠲忿萱草忘忧也下药除病谓大黄除实当 
归止痛也(博物志) 



<目录>卷八\服饵并药忌

<篇名>朴消下死胎

属性：朴硝为细末二钱温童子小便调下知洪州进贤曾通仕定永云昔为丰城尉家有猫孕五子一子 
已生 
四子死腹中腹胀啼叫欲绝试以问医医教以此药灌之死子即下猫得不死后有一牛亦如此用此法 
亦活医者云本治人方用以治畜亦效后以治人无不验者(信效方) 



<目录>卷八\服饵并药忌

<篇名>常服热药

属性：夏文庄公性豪侈禀赋异于人才睡则身冷如僵一如逝者既觉须令人温之良久方能动人有见 
其陆 
行而车相连载一物巍然问之乃绵帐也以数千两绵为之常服仙茅钟乳硫黄莫知纪极晨朝每食钟 
乳粥有小吏窃食之遂疽发几不可救(笔谈) 



<目录>卷八\服饵并药忌

<篇名>耳补益

属性：耳并根苗叶实皆取濯去砂土悬阴干净扫地上烧为灰汤淋取浓汁泥连两灶炼之灰汁耗即 
旋取傍釜中已衮灰汁益之经一日夜不绝火乃旋得霜干瓷瓶盛每日早晚临睡酒调一钱匕补暖去 
风驻颜不可备言尤治皮肤风令人肤革滑净每洗面及浴取少许如澡豆用尤佳无所忌昌图之父从 
谏宜州文学家居于邕服此十余年今七八十红润轻健盖专得此药也(良方) 



<目录>卷八\服饵并药忌

<篇名>补骨脂元

属性：唐郑相云予为南海节度七十有五越地卑湿伤于内外众疾俱作阳气衰绝乳石补益之药百端 
不应 
元和七年有诃陵国舶主李摩诃献此方经七八日而觉应验自尔常服其功神验十年二月罢郡归京 
录方传之其方用破故纸十两拣洗为末胡桃肉去皮二十两研如泥即入前末更以好蜜炼和均如 
饴盛瓷器中旦日以温酒化药一匙服之不饮酒熟水下弥久则延年益气悦心明目补添筋骨禁食芸 
苔羊血番人呼为补骨脂丸(本事方) 



<目录>卷八\服饵并药忌

<篇名>用药偏见

属性：蜀人石藏用以医术游都城其名甚着陈承余杭人亦以医显石好用暖药陈好用凉药古之良医 
必量 
人之虚实察病之阴阳而后投以汤剂或补或泻各随其症二子乃执偏见于冷暖俗语曰藏用檐头三 
斗火陈承箧里一盘冰(泊宅编) 



<目录>卷八\服饵并药忌

<篇名>遍体尽疼

属性：周离亨尝言作馆职时一同舍得疾遍体疼每作殆不可忍都下医或云中风或云中湿或云香港脚 
用药悉不效疑血气凝滞所致为制一散饮之甚验予未及问所用药沉思久之因曰据此证非 
延胡索不可周君大骇曰何以知之予曰以意料之恐当然尔延胡索当归桂等分根据常法治之为末疾 
作时温酒调三四钱随人酒量频进之以知为度盖延胡索活血化气第一品也其后赵待制霆导引失 
节肢体拘挛数服而愈 



<目录>卷八\服饵并药忌

<篇名>功在橘皮

属性：橘皮宽膈降气消痰逐冷有殊功他药多贵新唯此贵陈须洞庭者最佳外舅莫强中知丰城县得 
疾凡 
食已辄胸满不下百方治之不效偶家人辈合橘红汤取尝之似有味因连日饮之一日坐厅事方操笔 
觉胸中有物坠于腹大惊目瞪汗如雨急扶归须臾腹疼下数块如铁弹子臭不可闻自此胸次廓然盖 
脾之冷积也抱病半年所服药饵凡几种不知功乃在一橘皮世人之所忽岂可不察哉其方橘皮去y 
取红一斤甘草盐各四两水五碗慢火煮干焙捣为末点服又古方以橘红四两炙甘草一两为末汤点 
名曰二贤散以治痰特有验盖痰久为害有不可胜言者世医虽知用半夏南星枳实茯苓之属何足以 
语此(同上) 



<目录>卷八\服饵并药忌

<篇名>人气粉犀

属性：诸药中犀最难捣必先镑屑乃入众药中捣之众药筛罗已尽而犀独在余偶见一医僧元达为解 
犀为 
小块方半寸许以极薄纸裹置怀中使近肉以人气蒸之候气蒸熏浃洽乘热投臼中急捣应手如粉因 
知人气能粉犀也今医工莫有知者(归田录) 



<目录>卷八\服饵并药忌

<篇名>老人疾患

属性：常见世人治年高之人疾患将同年少乱投汤药妄行针灸以攻其疾务欲速愈殊不知上寿之人 
血气 
已衰精神减耗危若风烛百疾易攻至于视听不至聪明手足举动不随其身体劳倦头目昏眩风气不 
顺宿疾时发或秘或泄或冷或热此皆老人之常态也不须紧用针药务求痊瘥往往因此别致危殆且 
攻病之药或汗或吐或解或利缘衰老之人不同年少年少之人真气壮盛虽汗吐转利未至危困其老 
弱之人若汗之则阳气泄吐之则胃气逆泻之则元气脱立致不可救此养老之大忌也大体老人药饵 
止是扶持之法只可用温平顺气进食补虚中和之药治之不可用市肆赎买它人惠送不知方味及野狼 
虎之药与之服饵切宜审详若身有宿疾或时发动则随其疾状用中和汤药调顺三朝五日自然无事 
惟是调停饮食根据食医之法随食性变馔治之此最为良也(养老奉亲书) 



<目录>卷八\服饵并药忌

<篇名>物性皆有离合

属性：寻万物之性皆有离合虎啸风生龙吟云起磁石引针琥珀拾芥漆得蟹而散麻得桂而涌桂得葱 
而软树得桂而枯戎盐累卵獭胆分杯其气爽有相关感多如此类其理不可得而思之(本草) 



<目录>卷八\服饵并药忌

<篇名>药议

属性：古方云云母粗服则着人肝肺不可去如枇杷狗脊毛不可食皆云射人肝肺世俗自此之论甚多 
皆谬 
说也又言人有水喉食喉者亦谬说也世传欧希范五脏图亦画二喉盖当时验之不审耳水与食同咽 
岂能就中遂分入二喉人但有咽有喉二者而已咽则纳饮食喉则通气咽则下入胃脘次入胃又次入 
肠又次入大小肠喉则下通五脏出入息五脏之气呼吸正如冶家之鼓 人之饮食药饵但自咽入肠 
胃何尝能至五脏凡人之肌骨五脏肠胃虽各别其入肠之物英精之气味 
皆能洞达但滓秽即入二肠凡人饮食及服药既入肠胃为真气所蒸英精之气味以至金石之精者如 
细研硫黄朱砂乳石之类凡能飞走融结者皆随真气洞达肌骨犹如天地之气贯穿金石土木曾无留 
碍自余顽石草木则但气味洞达耳及其势尽则滓秽传于大肠润湿渗入小肠此皆败物不复变化惟 
当退泄尔凡所谓某物入肝某物入肾之类以气味到彼尔物质岂能至彼哉此医不可不知也 
(笔谈) 



<目录>卷八\服饵并药忌

<篇名>施药

属性：夫人既以五谷养其生而亦以药石伐其病苟无药石则寒暑劳苦之太过喜怒饥饱之无节时令 
不常 
卫生无术身贫而莫求医药虽富者或无良剂或客游半道卧病而无所治疗如是而丧者亦多矣且好 
仁之士有济物之心或蓄一验方或有一奇药计力多寡精加修制广行施惠使沉 宿疾苦楚万状危 
恶之候一药能愈俾呻吟变为和气虽身贫力微难以修合济人者诚能得一奇汤妙剂随所治之疾印 
写千百本粘之于墙壁道路之间利亦博矣 



<目录>卷八\服饵并药忌

<篇名>风土不同

属性：夹河风性寒民多伤风河洛以东地咸水性冷故民虽哺粟食麦亦无热疾滑台风水性寒冷尤甚 
士民服附子如芋栗(琐碎录) 



<目录>卷八\服饵并药忌

<篇名>苍术辟邪

属性：越民高十二歉岁无食挈妻儿至德清雇妻于秀州仓官李深家为乳媪高得钱还越而死李仆许 
八 
随直在秀以干归德清及再来之日媪患恍惚谵语作厥夫声责骂故妻不为资荐李问何以得至此曰 
我 
随许仆射便是以得来李命巫逐未至谩烧苍术烟熏燎鬼遽云我怕烟气不敢更留遂无语媪病亦瘥 
今人冲恶者必 术盖邪鬼所畏也(类编) 



<目录>卷八\服饵并药忌

<篇名>阴气所侵

属性：干道中江西某人赴调都下游西湖民间一女子明艳动人求之于其父母啖以重币峻隙焉回家 
不复 
相闻又五年赴调寻旧游茫无所睹怅然空还忽遇女子于半途呼揖问讯士喜甚扣其徙舍之由女曰 
我父适人夫坐库事坐狱未出能过我啜茶否士欣然并行过旅馆女曰此可栖泊无庸至吾家留半岁 
将议挟以偕逝女始敛衽曰向自君去忆念之苦感疾而亡今非人也无由陪后乘但阴气侵君深当暴 
泻宜服平胃散以补安精血士闻语惊惋曰药味皆平何得功效女曰中用苍术去邪气乃为上品(夷 
坚志) 



<目录>卷八\服饵并药忌

<篇名>流水止水

属性：孙思邈千金方人参汤言须用流水用止水即不验人多疑流水止水无别予尝见丞相荆公喜放 
生每 
日就市买活鱼纵之江中莫不洋然唯 入江水辄死乃知 但可居止水则流水与止水果不同 
不可不信又鲫鱼生流水中则背鳞白生止水中则背鳞黑而味恶此亦一验也(良方) 



<目录>卷八\服饵并药忌

<篇名>服雄黄

属性：刘无名尝于庚申日守三尸服雄黄后见二鬼曰我泰山真符来摄君见君顶上黄光数尺不可近 
得非雄黄之功乎(琐碎录) 



<目录>卷八\服饵并药忌

<篇名>古方无妄用

属性：鄱阳周顺医有十全之功云古方如圣惠千金外台秘要所论病源脉症及针灸法皆不可废然处 
方分 
剂与今大异不深究其旨者谨勿妄用有人得目疾用古方治之目遂突出又有妇人因产病用外台秘 
要坐导方其后反得恶露之疾终身不瘥曾有士人得脚弱病方书罗列积药如山而疾益甚余令屏去 
但用杉木为桶濯足及令排樟脑于两股间以脚 系定月余而安健如故南方多此疾不可不知顺固 
名医语必不妄故书以为诫(遁斋闲览) 



<目录>卷八\服饵并药忌

<篇名>草药不可妄服

属性：绍兴十九年三月英州僧希赐往州南三十里 口扫塔有客船自番禺至舟中士人携一仆仆病 
脚弱 
不能行舟师悯之曰吾有一药治此病如神饵之而瘥者不可胜计当以相与既赛庙毕饮胙颇醉乃入 
山求得药渍酒授病者令天未明服之如其言药入口即呻吟云肠胃极痛如刀割截迟明而死士人以 
咎舟师舟师恚曰何有此即取昨夕所余药自渍酒服之不超时亦死盖山多断肠草人食之辄死 
而舟师所取药为根蔓所缠结醉不暇择径投酒中是以及于祸则知草药不可妄服也(甲志) 



<目录>卷八\服饵并药忌

<篇名>服药次序

属性：病在胸膈以上者先食后服药病在心腹以下者先服药而后食病在四肢血脉者宜空腹而在旦 
病在骨髓者宜饱满而在夜(本草) 



<目录>卷八\服饵并药忌

<篇名>服饵

属性：凡服药药气与食气不欲相逢食气消则服药药气散则进食其药有食前食后者皆宜审此(琐 
碎录 
) 



<目录>卷八\服饵并药忌

<篇名>五味各有所归

属性：凡药以酸养骨辛养筋咸养脉苦养气甘养肉滑养窍 



<目录>卷八\服饵并药忌

<篇名>治胡臭

属性：胡臭股内阴下怕湿臭或作疮青木香好醋浸致腋下夹之愈(外台秘要方) 



<目录>卷八\服饵并药忌

<篇名>又

属性：百草灰主腋臭及金疮五月五日采露收之一百种阴干烧作灰以井花水重团烧令白以酽 
醋和 
为饼腋下夹之干即易当抽一身痛闷疮出即止以水小便洗之不过三两度又主金疮止血生肌取灰 
和锻石为团烧令白刮敷疮上 



<目录>卷八\服饵并药忌

<篇名>枳壳散之戒

属性：每人家妇女有孕则服枳壳散谓能缩胎令人易产乃大不然凡胎壮则子有力故易产村妇平日 
健啖其产特易今服枳壳反致无力兼子亦气弱难养也(本草衍义) 



<目录>卷八\疾症

<篇名>妄庸议病

属性：世间大有病患亲朋故旧交游来问疾其人曾不经事未读一方自骋了了诈作明能谈说异端或 
言是虚或道是实或云是风或云是蛊或道是水或云是疾纷纷缪说 
种种不同破坏病患心意不知孰是迁延未就时不待人 然致祸各自散走是故大须好人及好名医 
识病深浅探赜方书博览古今是事明解者看病不尔大误人事(孙真人千金方) 



<目录>卷八\疾症

<篇名>病生于和气不须深治

属性：凡人三部脉大小浮沉迟疾同等不越至数均和者虽病有寒热不解此为阴阳和平之脉纵病必 
愈此 
乃感小邪之气故不可深治大攻吐泻发汗苦药势过多反致危损切切禁之脉如应四时气候平均者 
虽有小邪寒热此乃无妄之疾勿药有喜不可拘以日数次第强为攻发必别致大患 



<目录>卷八\疾症

<篇名>辩症

属性：山气多男泽气多女水气多喑风气多聋木气多伛石气多力险气多瘿暑气多残云气多寿谷气 
多 
痹丘气多 衍气多仁陵气多贪脑神曰觉元发神曰玄华目神曰虚盐鼻神曰冲龙舌神曰始梁(琐 
碎录) 



<目录>卷八\疾症

<篇名>病名不同

属性：凡古今病名率多不同缓急寻检常致疑阻若不判别何以示众且如世人呼阴毒伤寒最为剧病 
实阴 
易之候命一疾而涉三病以此为治岂不甚远而殊不知阴毒少阴阴易自是三候为治全别古有方症 
其说甚明今乃混淆害人最急又如肠风脏毒咳逆慢惊遍稽方论无此名称深穷其状肠风乃肠痔下 
血 
脏毒乃痢之蛊毒咳逆者哕逆之名慢惊者阴痫之病若不知古知今何以为人司命加以古人经方言 
多雅奥以痢为滞下以 为香港脚以淋为癃以实为秘以天行为伤寒以白虎为历节以膈气为膏肓以 
喘嗽为咳逆以强直为痉以不语为喑以缓纵为痱以怔忪为悸以痰为饮以黄为瘅诸如此类可不讨 
论而况病有数候相类二病同名者哉宜其视伤寒中风热病温疫通曰伤寒肤胀鼓胀肠覃石瘕率为 
水气疗中风专用乎痰药指带下或以为劳疾伏梁不辩乎风根中风不分乎时疾此今天下医者之公 
患也是以别白而言之(鸡峰方) 



<目录>卷八\疾症

<篇名>外感内生诸疾

属性：四时之中有寒暑燥湿风气相搏喜变诸疾须预察之稍失防闲则并能中人又有时行疫疠瘴疟 
等疾 
递相传染者而人之五脏有大小高下坚脆端正偏倾六腑亦有长短薄浓缓急禀赋不同各如其面目 
有疾恙至少者终身长抱一疾者其饮食五味禽鱼虫菜果实之属性有偏嗜者金石草木血肉苦辛之 
药素有服饵者又有贵者后贱富者乍贫有常贵常富者有暴富暴贵者有暴苦暴乐者有始乐终苦者 
有离绝蕴结忧恐喜怒者故常富者恶劳骄惰者情消多事则神劳多语则气诤多笑则腑伤多恐则志 
慑多乐则意逸多喜则错忘多怒则百脉不定多恶则憔悴无欢多好则昏迷不定此又非外邪所中而 
得之于内者也良工必精审察其由先知病者脏腑经络受病之所由又别外感内生之所致则可举万 
全矣 



<目录>卷八\疾症

<篇名>取像

属性：古之论疾多取像取类使人易晓以脏腑稀散为鸭溏或为 溏(野鸭谓之 )谓其生于水中屎 
常稀 
散故也以遇夜目昏不见物为雀目雀遇昏晚目不见物故也以肾气奔冲为奔豚为能奔逸而不能远 
也以时气声嗄咽干欲睡复不安眠为狐惑以狐多疑惑也以大便艰难为野鸡痔谓欲便而复止故也 
野狼漏始发于颈肿无头有根起于阙盆之上连延耳根肿大谓其疾来暴猛如野狼故也其源缘忧恚气上 
不得下蛴螬漏始发于颈下无头尾如枣核块累移在皮中谓其无头尾状若蛴螬故也 



<目录>卷八\疾症

<篇名>反治法

属性：治病之法莫不以寒疗热以热疗寒通则塞之塞则通之益所不胜损其所胜气平邪服病乃良已 
然疾 
势有小大药力有重轻圣贤制方论必求其所因以伏其所主譬犹火也人间之火遇草而 得木而燔 
可以湿伏可以水灭疾之小者似之而疾之大者则若神龙之火得湿则焰遇水则燔寒与热相拒热与 
寒相违不可以常法治也故经有热因寒用寒因热用塞因塞用通 
因通用之法可使气调可使必已治热者以豆豉浸酒此因热用寒者也治寒者以蜜煎乌头此因寒用 
热者也久痢通滑必当先去其积中满实塞必当峻补其下经云寒积内凝久痢泄溏愈而复发连历岁 
时以热下之结散痢止此因通治之法也下虚中满之病补虚则满甚于中宣导则转虚其下故当疏 
启其中峻补其下此因塞治之法也(同上) 



<目录>卷八\疾症

<篇名>五脏六腑其说有谬

属性：古人论五脏六腑其说有谬者而相承不察今欲以告人人谁信者古者左肾其府膀胱右肾命门 
其府 
三焦丈夫以藏精女子以系胞以理言之三焦当如膀胱有形质可见而王叔和三焦有藏无形不亦大 
谬乎盖三焦有形如膀胱故可以有所藏有所系若其无形尚何以藏系哉且其所以谓之三焦者何也 
三焦分布人体中有上中下之异方人心湛寂欲念不起则精气散在三焦荣卫百骸及其欲念一起心 
火炽然翕撮三焦精气流入命门之府输泻而去故号此府为三焦耳世承叔和之谬而不悟可为长太 
息也予甚异其说后为齐州从事有一举子徐遁者石守道之婿也少尝学医为卫州闻高敏之遗说疗 
病有精思予为道骧之言遁喜曰齐尝大饥群丐相脔割而食有一人皮肉尽而骨脉全者遁以学医故 
往视其五脏见右肾之下有脂膜如手大者正与膀胱相对有二白脉自其中出夹脊而上贯脑意此则 
导引家所谓夹脊双关者而不悟脂膜如手大者之为三焦也单君之言与所见悬合可以证古人之谬 
(龙川志) 



<目录>卷八\疾症

<篇名>六淫之疾

属性：孙尚药曰夫六淫之气天之常行者也盖人无樽节伤其气候暴中邪毒有疏治疗转着肢体或寒 
温不 
避暑湿时伤忧思喜怒疾恚便起治疗有差攻传五脏遂至转深医者苟求目前之捷效不审丸散之误 
投刻意世财动邀富贵企踵权豪希图谋进病者又即吝惜资财不知其身可贵委凭庸妄一死无生 
可 
不哀哉凡六淫疾者切在细明治疗有中必得十全之效阳淫热疾则拒热不前看虚实以凉之阴淫寒 
疾则怯寒而身拒须凭温药以治之风淫末疾必身强直(末四肢也)此乃动性不调须和冷热以平之 
(在阳则热在阴则寒)故寒则筋挛骨痛热则痿缓不收两淫腹疾濡泄湿气要凭渗燥之方更看冷热 
之候晦邪所淫精神荧惑当平正气而可痊明淫心疾狂邪重盛 妄多言忧愁转甚此二气同一皆引 
心胸之虚邪治疗正气须用至宝之药平生经验甚多故集口诀方书以传于家孙尚药曰夫风者天地 
之号令物性之动气人虽万物之贵不能樽节触冒四时乘精气虚邪而入于腠理积之微末累伤重并 
满而大作或不慎味欲所伤又深虚邪实邪以干正气搏阳经则痿厥而肢体不收袭阴经则筋挛络 
急 
中风之名因兹而起初得小中之候渐作瘫痪之疾故风趣百窍独聚一肢言语謇涩形若痴人医者妄 
令吐泻用药躁烦十无一痊致使人手足不任精神昏乱殊不知内不能通外不能泄致瞀闷形死又不 
知 
通泄之药亦不在大吐大下似此治疗往往五死五生虽其人禀气充实亦为所苦弥甚不幸遂至枉死 
窃观自古圣贤治疗有法十有九验夫疗病之法必先准四时虚实以详中病之由根据绳墨拯济乃是解 
死脱厄之路四时之病春中时风自东而来名曰温风盖时令不和而伤人也浮而轻浅可汗而解败毒 
散羌活细辛之类更看发起在阴在阳随而得效若其人自虚羸从后而来名曰虚风中人烦闷肢体挛 
痹不任便可服续命汤八风汤成剂顿服更加灸法三五日间势必减退渐渐调和以求生路如从前 
来名曰实 
风亦主人瞀闷脉紧浮大宜以茯神汤西州续命汤求效不用火劫自使势慢须缓缓治之故千金曰风 
者百病之长又曰治风不以续命汤治之则不为治风所以见圣人之心矣(鸡峰方同上) 



<目录>卷八\疾症

<篇名>治病有八要

属性：夫治病有八要八要不审病不能去非病不去无可去之术也故须审辩八要庶不违误其一曰虚 
五虚 
是也脉细皮寒气少泄利前后饮食不进此为五虚二曰实五实是也脉盛皮热腹胀前后不通闷瞀此 
五实也三曰冷脏腑受其积冷是也四曰热脏腑受其积热是也五曰邪非脏腑正病也六曰正非外邪 
所中也七曰内病不在外也八曰外病不在内也既先审此八要参之六脉审度所起之源继以望闻问 
切加诸病者于(于与乌同)有不可治之疾也(本草衍义) 



<目录>卷八\疾症

<篇名>病不可治者有六失

属性：夫不可治者有六失失于不审失于不信失于过时失于不择医失于不识病失于不知药六失之 
中有 
一于此即为难治非止医家之罪亦病家之罪也矧又医不慈仁病者猜鄙二理交驰于病何益由是言 
之医者不可不慈仁不慈仁则招祸病者不可猜鄙猜鄙则招祸惟贤者动达物情各就安乐亦治病之 
一说耳(同上) 



<目录>卷八\疾症

<篇名>妇人以帛手臂

属性：治妇人虽有别科然亦有不能尽圣人之法者今豪足之家居奥室之中处帷幔之内复以帛 手 
臂既 
不能行望色之神又不能殚切脉之巧四者有二阙焉黄帝有言曰凡治病察其形气色泽形气相得谓 
之可治色泽以浮谓之易已形气相失谓之难治色夭不泽谓之难已又曰诊病之道观人勇怯骨肉皮 
肤能知其情以为诊法若患人脉病不相应既不得见其形医人止据脉供药其可得乎如此言之乌能 
尽其术也此医家之公患世不能革医者不免尽理质问病家见所问繁还为医业不精往往得药不肯 
服似此甚多扁鹊见齐侯之色尚不肯信况其不得见者乎呜呼可谓难也已(同上) 



<目录>卷八\疾症

<篇名>勇怒

属性：脉勇怒而面青骨勇怒而面白血勇怒而面赤(酉阳杂俎) 



<目录>卷八\疾症

<篇名>郁冒

属性：人平居无苦疾忽如死人身不动摇默默不知人目闭不能开口噤不能言或微知人恶闻人声但 
如 
眩冒移时方寤此由已汗过多血少气并于血阳独上而不下气壅塞而不行故身如死气过血还阴阳 
复通故移时方寤名曰郁冒亦名血厥妇人多有之宜白薇汤仓公散(本事方) 



<目录>卷八\疾症

<篇名>尸厥

属性：夫尸厥者是阴阳气逆也此为阳脉卒下坠阴脉卒上升阴阳离居荣卫不通真气厥乱客邪乘之 
其状 
如死犹微有息而不常脉尚动而形无知也听其耳内 有如啸声而股间暖者是也虽无啸声而脉 
动者故当以尸厥治之其寸口脉沉大而滑沉则为实滑则为气实气相搏身温而汗此为入腑虽卒厥 
不知人气复则自愈若唇面身青冷此为入脏亦卒厥不知人即死候其左手关上脉阴阳俱虚者足厥 
阴手少阴俱虚也病若恍惚尸厥不知人妄有所见也 



<目录>卷八\疾症

<篇名>外患当以意治

属性：人之疾病无不自虚实冷热而作各有形症可以对治其用药不过补泻寒温而已然亦有不由虚 
实冷 
热而致者如前说是也又有诸虫入耳喉中诸鲠蠼 溺人影而生疮目中有眯之类皆非虚实冷热之 
病法当以意治之如灌牛乳炙猪肉掩耳上以治诸虫默念鸬 及戴鱼网以治鱼鲠以象牙末狐狸骨 
以治骨鲠地上尽蠼 形取其腹上土以治溺影疮以胆汁鸡肝血及视水中豆以治目中眯之类竹溜 
牙以治竹刺此皆以意治之法也 



<目录>卷八\论医

<篇名>医

属性：脉之难明古今所病也至虚有盛候大实有羸状疑似之间便有死生之异士大夫多秘所患以求 
痊验 
医能否使索病于冥漠之中辩虚实冷热于疑似之间医者不幸而失终不肯自谓失也巧饰遂非以全 
其名间有谨愿者虽合主人之言亦参以所见两存而杂治吾平生求医盖于平时默验其工拙有疾求 
疗必尽告以所患使医了然知患之所在然后诊之虚实冷热先定于中脉之疑似不能惑也故虽 
中医治吾疾常愈吾求疾愈而已岂以困医为事哉(东坡) 



<目录>卷八\论医

<篇名>医特意耳

属性：甄权以母疾与弟立言究习方书遂为高医所撰脉经针方明堂等图传于时后以医显义兴许胤 
宗或 
劝其着书贻后世答曰医特意耳思虑精则得之脉之候幽而难明吾意所解口不能宣也古之上医要 
在视脉病乃可识病与药值唯用一物攻之气纯而愈速今之人不善为脉以情度病多其物以幸其功 
譬猎不知兔广络 
原野冀一人获之术亦疏矣一药偶得它味相制弗能专力此难愈之验也脉之妙处不可传虚着方 
剂终无益于世此吾所以不着书也(唐书本传) 



<目录>卷八\论医

<篇名>论黄连书

属性：观比闻公以眼疾饵黄连至十数两犹不已不知果然否审如所闻殆不可也观顷年血气未定颇 
好方 
术之说读医经数年尝记释者云服黄连苦参久而反热甚以为不然后乃信之盖五味入胃各归其所 
喜故酸先归心甘先归脾辛先归肺咸先归肾入肝则为温入心则为热入肺则为清入肾则为寒入肝 
则为至阴而血气兼之皆为增其气不已脏气有所偏胜则必有所偏绝黄连苦参性虽大寒然其味至 
苦入胃则先归于心久而不已则心火之胜火则热乃其理也眼疾之生本于肝之热肝与心为子母夫 
心为子肝为母心火也肝亦火也肾孤脏也人尝患一水不胜二火今病本于肝而久饵苦药使心有所 
偏胜是所谓以火救火命之曰益多其不可亦明矣夫药所以疗疾其过也适所以为疾比闻初作时十 
已损其七八正宜节药慎护饮食以俟其自平非如决疣溃痈可以忽然一朝去也辄 
具以进惟留意而听之无忽(秦观与乔希圣论黄连书) 



<目录>卷八\论医

<篇名>药用君臣

属性：旧说有药用一君二臣三佐四使之说其意以谓药虽众主病者专在一物其他则节级相为用大 
略相 
统制如此为宜不必尽然也所谓君者主此一方固无定物也药性论乃以众药之和浓者定为君其次 
为臣为佐有毒者多为使此谬论也设若欲攻坚积则巴豆辈岂得不为君也(良方) 



<目录>卷八\论医

<篇名>须发眉所属

属性：医者所论人须发眉虽皆毛类而所主五脏各异故有老而须白眉发不白者或发白而须眉不白 
者脏 
气有所偏故也大率发属于心禀火气故上生须属肾禀水气故下生眉属肝禀木气故侧生男子肾气 
外行上为须下为 
势故女子宦人无势则亦无须而眉发无异于男子则知不属肾也(类苑) 



<目录>卷八\论医

<篇名>活人书

属性：朱肱吴与人进士登科喜论医尤深于伤寒在南阳时太守盛次仲疾作召肱医而愈因论经络之 
要盛 
君力赞成书盖潜心二十年而活人书成 道君朝诣阙投进得医学博士肱之为此书固精赡矣尝 
过洪州闻名医宋道方在焉因携以就见宋留肱款语坐中指驳数十条皆有考据肱惘然自失即日解 
舟去由是观人之所学固异耶将朱氏之书亦有所未尽耶后之用此书者能审而谨择之则善矣 



<目录>卷八\论医

<篇名>六气六候

属性：男子之生也覆女子之生也仰其死于水也亦然男内阳而外阴女子反之故易曰坤至柔而动刚 
书曰 
沉潜刚克古之达者盖知此也秦医和曰天有六气淫为六疾阳淫热疾阴淫寒疾风淫末疾雨淫腹疾 
晦淫惑疾明淫心疾夫女阳物而晦时故淫则为内热蛊惑之疾女为蛊惑世知之者众其为阳物而内 
热虽良医未知言也五劳七伤皆热汗而蒸晦者不为蛊则中风皆热之所生也医和之言当表而出之 
读左氏春秋书此(良方) 



<目录>卷九\养生修养调摄

<篇名>养生

属性：皇甫隆遇青牛道士封君达云体欲常少劳无过食去肥 节酸咸减思虑损喜怒谨房室 



<目录>卷九\养生修养调摄

<篇名>又

属性：抱朴子曰人亦有不病者各有所制摄生食不欲饱眠不欲扇星下不卧刘根别传曰取七岁男齿 
女发与已头垢合烧服之一岁则不知老常为之使老有少容也(太平御览) 



<目录>卷九\养生修养调摄

<篇名>又

属性：世有 羸而寿考亦有盛壮而暴亡若元气犹存则 羸而无害及其已耗则盛壮而愈危是以善 
养生 
者谨起居节饮食导引关节吐故纳新不得已而用药则择其品之上性之良可以久服而无害者则五 
脏和平而寿命长不善养生者薄谨节之功迟吐纳之效厌上药而用下品伐真气而助强阳根本已危 
僵仆无日(苏文) 



<目录>卷九\养生修养调摄

<篇名>神气

属性：神者气之子气者神之母形者神之室气清则神畅气浊则神昏气乱则神劳气衰则神去室空则 
神腐人以气为道道以气为生生道两存故长生久视 



<目录>卷九\养生修养调摄

<篇名>内外丹

属性：老君曰气象天地变通莫测阳龙阴虎木液金精二气交会炼而成者谓之外丹含和炼藏吐故纳 
新上 
入泥丸下注丹田修运不息朝于绛宫采于五石以哺百神此内丹也修道之士内丹可以延年外丹可 
以升仙内丹成而外丹不应外丹应而内丹不充皆未至于升举 



<目录>卷九\养生修养调摄

<篇名>六气

属性：六气者 主肺呵主心嘘主肝呼主脾吹主肾嘻主三焦三焦法象于三十六气分行于六腑通利 
水谷调适形神 



<目录>卷九\养生修养调摄

<篇名>养神

属性：夫欲养神先须养气养气先须养脑养脑先须养精养精先须养血养血先须养水而九还七返者 
大而论之一年小而论之一日北斗一日一夜一周天天降地腾从寅至申为七返却到坤为九还 



<目录>卷九\养生修养调摄

<篇名>存想

属性：神仙之要莫大乎存想存谓存我之神想谓想我之身闭目见自己之目收心见自己之心心目不 
离我身不伤我神则存想之渐也 



<目录>卷九\养生修养调摄

<篇名>养性

属性：养性之道欲小劳但莫大疲及强所不能堪尔食欲少而不欲顿常如饱中饥饥中饱善养性者先 
饥乃 
食先渴乃饮食后当行毕摩腹数百遍暮卧常习闭口口开则失气邪从外入屈膝仄卧益人气力胜正 
偃卧春欲晏卧早起夏秋欲夜寝早起冬欲早卧晏起虽云早起莫在鸡鸣前虽云晏起莫在日出后莫 
久行久立久坐久卧久听久视莫强食莫强酒饮则不欲多多则速吐之养性之士唾不至远行不疾步 
耳不极听目不极视坐不久处立不至疲卧不至厌先寒而衣先热而解 



<目录>卷九\养生修养调摄

<篇名>吐纳

属性：凡吐者去故气亦名死气纳者取新气亦名生气 



<目录>卷九\养生修养调摄

<篇名>和气

属性：彭祖曰和气导气之道密室闭户安床暖席枕高二寸半正身偃卧暝目闭气以鸿毛 
着鼻上不动经三百息耳无所闻目无所见心无所思如此则寒暑不能侵蜂虿不能毒寿三百六十岁 
邻于真人也 



<目录>卷九\养生修养调摄

<篇名>夜卧

属性：夜卧觉常扣齿九通咽唾九过以手按鼻左右上下数十过 



<目录>卷九\养生修养调摄

<篇名>存心中气

属性：仙经曰常存心中有气大如鸡子内赤外黄能辟众邪延年益寿又云常存心如炎火如斗煌煌光 
明百邪不敢于之 



<目录>卷九\养生修养调摄

<篇名>服玉泉

属性：道人蒯京年百七十八而甚丁壮言朝朝服玉泉琢齿玉泉者口中唾也朝旦未起早漱津令满口 
含之琢齿二七过名曰练精(修真秘诀) 



<目录>卷九\养生修养调摄

<篇名>般运捷法

属性：杨州有武官侍其某者官于二广十余年终不染瘴面红腻腰足轻快初不服药唯每日五更起坐 
两足 
相向热摩涌泉无数以汗出为度欧公平日不信仙佛笑人行气晚年云数年来足疮一点痛不可忍近 
有人传一法用之三日不觉失去其法重足坐闭目握固缩谷道摇 两足如气球状气极即休气平复 
为之日七八得暇即为乃般运捷法也文忠痛已即废若不废当有益(仇池笔记) 



<目录>卷九\养生修养调摄

<篇名>真常子养生

属性：酒多血气皆乱味薄神魂自安夜漱却胜朝漱暮餐不若晨飧耳鸣直须补肾目暗必须治肝节饮 
自然脾健少思必定神安汗出莫当风立腹空莫放茶穿 



<目录>卷九\养生修养调摄

<篇名>养性之术

属性：杨泉物理论曰谷气胜元气其人肥而不寿元气胜谷气其人瘦而寿养性之术常使谷气少则病 
不生矣(太平御览) 



<目录>卷九\养生修养调摄

<篇名>藏精养神

属性：藏精于晦则明养神于静则安晦以蓄用静以应动善蓄者不竭善应者不穷此君子修身治人之 
术唯性近者得之易也 



<目录>卷九\养生修养调摄

<篇名>养生偈

属性：闲邪存诚练气养精一存一明一练一清清明乃极丹元乃生坎离乃交梨枣乃成中夜危坐服此 
四药 
一药一至到极则处几费千息闲之廓然存之卓然养之郁然练之赫然守之以一成之以久功在一日 
何迟之有 



<目录>卷九\养生修养调摄

<篇名>孙真人养生铭

属性：怒甚偏伤气思多太损神神疲心易役气弱病相萦勿使悲欢极当令饮食均再三防夜醉第一戒 
晨嗔 
亥寝鸣云鼓寅兴漱玉津妖邪难犯已精气自全身若要无诸病尝当节五辛安神宜悦乐惜气保和纯 
寿夭休论命修行本在人若能遵此理平地可朝真 



<目录>卷九\养生修养调摄

<篇名>孙真人养生杂诀

属性：人年四十以上勿服泻药常饵补药大佳 人有所怒血气未定因以交合令人发痈疽 远行 
疲乏来入房室为五劳 
虚损少子 水银不可近阴令人消缩鹿猪二脂不可近阴令阴痿不起 故善养生者常少思少念少 
欲少事少语少笑少愁少乐少喜少怒少好少恶此十二少者养性之都契也 养性之道常欲少劳 
但莫大疲及强所不能堪耳且流水不腐户枢不蠹以其运动故也 常当习黄帝内视法存想思念 
令见五脏如悬磬五色了了分明勿辍也常以鼻引气口吐气小微吐之不得开口复欲得出气少入气 
多每欲食送气入腹气为主人也凡心有所爱不用深爱有所憎不用深憎并皆损性伤神 常欲令 
如饱中饥饥中饱盖饱则伤肺饥则伤气常须少食肉多食饭勿食生菜生肉令人伤胃一切肉唯须煮 
烂停冷食之食毕当漱口数过令人牙齿不败 勿食父母本命所属肉令人寿命不长 勿食自 
己本命所属肉令人魂魄飞扬 勿食一切脑大损人 忍尿不便膝冷成痹忍大便不便成气痔 
大小便不可努成病任之佳 凡遇山水坞中出泉者不可久居常食令人患瘿病 又深阴地冷 
水不可饮必作 疟 湿衣及汗衣皆不可久着令人发疮 春天不可薄衣令人伤寒霍乱 
头勿向北卧头边勿安火炉 夜卧常习闭口开则失气且邪恶从口入及失血色 凡人夜魇 
不得燃灯唤之定死无疑暗唤之吉亦不得近而急唤 夜梦恶不须说清旦以水面东方 之咒曰 
恶梦着草木好梦成宝玉即无咎矣又梦之善恶并勿说为吉 凡冬月忽有大热夏月忽有大寒皆 
勿受之人有患天行时气皆犯此也 凡人居处勿令有小隙致有风气得入小觉有风勿强忍之久 
坐须急避之使人中风古来忽得偏风四肢不随者皆由忽此耳 凡在家及外行忽逢大风豪雨震 
雷昏雾皆是诸龙鬼神行动经过所致宜入室闭户烧香静坐安心以避之待过后乃出不尔损人 



<目录>卷九\养生修养调摄

<篇名>无轻摄养

属性：太平兴国九年 太宗谓宰相曰朕每日所为自有常节辰巳间视事既罢便即观书深夜就寝 
五 
鼓而起盛暑昼日亦未尝寝乃至饮食亦不过度行之已久甚觉有力凡人食饱无不昏浊傥四肢无所 
运 
用更便就枕血气凝滞诸疾自生欲求清爽其可得乎老子云我命在我不在于天全系人之调适卿等 
亦当留意无自轻于摄养也(杨文公谈苑) 



<目录>卷九\养生修养调摄

<篇名>孙真人十二多

属性：多思则神殆多念则志散多欲则志昏多事则形劳多语则气乏多笑则脏伤多愁则心慑多乐则 
语溢多喜则志错昏乱多怒则百脉不定多好则专迷不理多恶则憔悴无欢 



<目录>卷九\养生修养调摄

<篇名>抱朴子十五伤

属性：才不逮强思之力不胜强举之深忧重恚悲哀憔悴喜乐过度汲汲所欲戚戚所患久谈言笑寝息 
失时挽弓引弩沉醉呕吐饱食即卧跳走喘乏欢呼哭泣阴阳不交(琐碎录同上) 



<目录>卷九\养生修养调摄

<篇名>摄养

属性：薄滋味省思虑节嗜欲戒喜怒惜元气简言语轻得失破忧沮除妄想远好恶收视听勤内顾(同 
上 
) 



<目录>卷九\养生修养调摄

<篇名>卫生五事

属性：夫未闻道者放逸其心逆于生乐以精神徇智巧以忧畏徇得失以劳苦徇礼节以身世徇财利四 
徇不 
置心为之疾矣极力劳形澡暴气逆当风纵酒食嗜辛咸肝为之病矣饮食生冷温凉失度久坐久卧大 
饱 
大饥脾为之病矣呼叫过常辩争陪答冒犯寒暄恣食咸苦肺为之病矣久坐湿地强力入水纵欲劳形 
三田漏溢肾为之病矣五病既作故未老而羸未羸而病病至则重重则必毙呜呼是皆弗思而自取之 
也卫生之士须谨此五者可致终身无苦经曰不治已病治未病正为此矣 



<目录>卷九\养生修养调摄

<篇名>善摄生

属性：善摄生者不劳神不苦形神形既安祸患何由而致也夫人之生以血气为本人之病未有不先伤 
其气 
血者世有童男室女积想在心思虑过当多致劳损男则神色先散女则月水先闭何以致然盖忧愁思 
虑则伤心心伤则血逆竭血逆竭故神色先散而月水先闭也火既受病不能荣养其子故不嗜食脾既 
虚则金气亏故发嗽嗽既作水气绝故四肢干木气不充故多怒鬓发焦筋痿俟五脏传遍故卒不能死 
然终死矣此一种于诸劳中最为难治盖病起于五脏之中无有已期药力不可及也若或自能改易心 
志用药扶接如此则可得九死一生举此为例其余诸劳可按脉与症而治之(类编同上) 



<目录>卷九\养生修养调摄

<篇名>保养

属性：凡人一日一夜一万三千五百二十息未尝休息也减之一息则寒加之一息则热脏腑不和诸疾 
生焉故元气在保养谷神在守护 



<目录>卷九\养生修养调摄

<篇名>调摄

属性：卧处不可以首近火必有目疾亦不可当风必患头风等疾背受风则嗽唯胸无禁善调摄者虽盛 
暑不当风及露下久卧(琐碎录) 



<目录>卷九\养生修养调摄

<篇名>真人养生铭

属性：人欲劳于形百病不能成饮酒勿大醉诸疾自不生食了行百步数以手摩肚寅丑日剪甲头发梳 
百度饥 
即立小便饱即坐旋溺行处勿当风居止无小隙遇夜濯足卧饱食终无益思虑最伤神喜怒最伤气每 
去鼻中毛常习不唾地平明欲起时下床先左脚一日无灾殃去邪兼避恶如能七星步令人长寿乐酸 
味伤于筋苦味伤于骨甘即不益肉辛多败正气咸多促人寿不得偏耽嗜春夏少施泄秋冬固阳事独 
卧是守真慎静最为贵钱财生有分知足将为利强知是六患少欲终无累神静自常安修道宜终始书 
之壁屋中将以传君子(修真秘诀) 



<目录>卷九\养生修养调摄

<篇名>芡能养生

属性：吴子野云芡实盖温平耳本不能大益人然俗谓之水硫黄何也人之食芡也必枚啮而细嚼之未 
有多 
嘬而亟咽者也舌颊唇齿终日嗫嚅而芡无五味腴而不腻是以致玉池之水故食芡者能使人华液通 
流转相揖注积其力虽过乳石可也以此知人能澹食而徐饱者当有大益吾在黄岗中见牧羊者必驱 
之瘠土云草短而有味羊得细嚼则肥而无疾羊犹尔况人乎(良方) 



<目录>卷九\养生修养调摄

<篇名>摩面

属性：太素经曰一面之上两手常摩拭使热令人光泽皱斑不生先摩切两掌令热以拭两目 
又顺手摩发理栉之状两臂更互以手摩之发不白脉不浮外 



<目录>卷九\养生修养调摄

<篇名>肾神

属性：无锡游氏子少年耽于酒色旋得疾久而弗愈势危甚忽语家人曰常见两女子服饰华丽其长财 
三四 
寸每缘吾足而行冉冉至腰而没家人以为妖祟他日名医自远而至诸游或以扣之医曰此盖肾神也 
肾气绝则神不守舍故病者见之(癸志) 



<目录>卷九\养生修养调摄

<篇名>心肾肝胆

属性：心之神发乎目则谓之视肾之神发乎耳则谓之听肝之精发乎鼻则谓之嗅胆之魄发乎口则谓 
之言故妄视则伤心妄听则伤肾妄嗅则伤肝妄言则伤胆 



<目录>卷九\养生修养调摄

<篇名>四损

属性：远唾损气多唾损神多汗损血疾行损筋 



<目录>卷九\养生修养调摄

<篇名>精气形

属性：精者神之本气者神之主形者气之宅故神大用则歇精大用则竭气大劳则绝 



<目录>卷九\养生修养调摄

<篇名>体欲动摇

属性：魏志曰吴普常问道于华佗佗谓普曰人体欲得动摇但不当使极耳如动摇则谷气易消血脉流 
通病不得生譬犹户枢不蠹流水不腐以其常动故也(史记) 



<目录>卷九\金石药之戒

<篇名>服丹之戒

属性：士大夫服丹砂死者前后固不一余所目击林彦振平日充实饮啖兼人居吴下每以强壮自夸有 
医周 
公辅言得宋道方丹砂秘术可延年而无后害道方拱州良医也彦振信之服三年疽发于脑始见发际 
如粟越两日须颔与胸背略平十日死方疾亟时医使人以帛渍所溃脓血濯之水中澄其下略有丹砂 
盖 
积于中与毒俱出也谢任伯平日闻人畜伏丹砂不问其方必求之服唯恐尽去岁亦发脑疽有人与之 
语见其疾将作俄顷间形神顿异而任伯犹未知觉既觉如风雨经夕死十年间亲见此二人可以为戒 
矣(石林老人避暑录) 



<目录>卷九\金石药之戒

<篇名>五石散不可服

属性：医之为术苟非得于心而恃书以为用者未见能臻其妙如术能动钟乳按乳石论曰服钟乳当终 
身忌 
术五石诸散用钟乳为主复用术理极相反不知何谓予以问老医皆不能言其义按乳石论云石性虽 
温而体本冷重必待其相蒸薄然后发如此则服石多者势自能相蒸若要以药触之其发必甚五石散 
杂以众药用石殊少势不能蒸须藉外物激之令发尔如火少必因风气所鼓而后发火盛则鼓之反为 
害此自然之理故孙思邈云五石散大猛毒宁食野葛不服五石遇此方即须焚之勿为含生之害又曰 
人不服石庶事不佳石在身中万事休泰惟不可服五石散盖以五石散聚其所恶激而用之其发暴故 
也古人处方大体如此非此书所能尽也况方书仍多伪杂如神农本草最为旧书其间差殊尤多医不 
可以不知也(刘颖叔异苑) 



<目录>卷九\金石药之戒

<篇名>服丹之过

属性：张中书悫自壮岁时无日不服丹砂暮年归福州身体充 饮啖加于人十倍其家困于供亿独一 
侄 
与妇竭力祗事张命以官每中夜苦饥但击床屏须亟以馒头非五十枚不饱茹菜必十杆常食羊肉必 
五 
斤经年之后侄家为之枵空忽发际生疡浸淫及顶巍然若高阜结为三十六疮旬余爆裂有声疮翻而 
外向如人口反唇而卒(庚志) 



<目录>卷九\金石药之戒

<篇名>服金石药之戒

属性：服金石药者潜假药力以济其欲然多讳而不肯言一旦疾作虽欲讳不可得也吴兴吴景渊刑部 
服硫 
黄人罕有知者其后二十年长予橐为华亭市易官发背而卒乃知流毒传气尚及其子可不戒哉(泊 
宅编) 



<目录>卷九\金石药之戒

<篇名>金液丹无妄服

属性：金液丹硫黄炼成乃纯阳之物夏至人多服之反为大患有痼冷则宜服(泊宅编) 



<目录>卷九\金石药之戒

<篇名>川人服丹

属性：川人好服丹盖西北方土浓人禀气盛可胜丹不为所反南方鱼盐阴湿之地非宜服之大概脾恶 
湿肾恶燥久服损肾其害尤大(琐碎录) 



<目录>卷九\金石药之戒

<篇名>秋石不可久服

属性：服秋石久而成渴疾盖咸能走血血走令人渴不能制水妄行(同上) 



<目录>卷九\金石药之戒

<篇名>丹砂之戒

属性：太学博士李干以进士为鄂岳从事遇方士柳贵从受药法服之往往下血比四年病益急乃死其 
法以 
铅满一鼎以物按中为空实以水银盖封四际烧为丹砂云余不知服食说自何世起杀人不可计而世 
慕向之益至此其惑也在文书所记及耳相闻传者不说今直取自见亲与之游而以药败者六七公以 
为世戒工部尚书归登殿中御史李虚中刑部尚书李逊逊弟刑部侍郎建襄阳节度使工部尚书孟简 
东川节度御史大夫卢坦金吾将军李道古此其人皆有名位世所共识工部既食水银得病自说若有 
烧铁杖自颠贯其下者摧而为火射窍即以出狂痛号呼乞绝其茵席尝得水银发且止唾血十数年以 
毙殿中疽发其背死刑部且死谓余曰我为药误其季建一旦无病死襄阳黜为吉州司马余自袁州还 
京师襄阳乘舸邀我于潇洲屏人曰我得秘药不可独不死今遗子一器可用枣肉为丸服之别一年而 
病其家人至讯之曰前所服之药误方且下之下则平矣病二岁竟卒卢大夫死时溺出血肉痛不可忍 
乞 
死及金吾以柳贲得罪食贲药五十死海上此可以为诫者也蕲不死乃速得死谓之智可不可也五谷 
三牲盐醯果蔬人所常御人相浓勉必曰强食今惑者皆曰五谷令人夭不能无食当务减节盐醯以济 
百味豚鱼鸡三者古以养老反曰是皆杀人不可食一筵之馔禁忌十常不食二三不信常道而务鬼怪 
临死乃悔后之好者又曰彼死者皆不得其道也我则不然始动曰药动故病病去药行乃不死矣及且 
死又悔呜呼可哀也已(昌黎文 韩退之既知其害而晚年服硫黄而死详见渔隐从话) 



<目录>卷九\金石药之戒

<篇名>服水银

属性：侍其傅服水银久之发痒爬搔成赤疹水银随爪出细如粟颗建炎中帅杭已昏不任事既罢疾革 
未属纩诸姬皆散不禁可为世戒(泊宅编) 



<目录>卷九\金石药之戒

<篇名>服丹多灸风市穴

属性：江焕言冯悦御药服伏火药多脑后生疮热气冉冉而上几不济矣一道人教灸风市穴十数壮虽 
愈时 
时复作又教冯以阴炼秋石以大豆卷浓煎汤下遂悉平和其阴阳也阴炼秋石法余昔有之沈 所传 
是也大豆卷法大豆于壬癸日浸井花水中候豆生芽取皮作汤使之(三槐王氏录) 



<目录>卷九\金石药之戒

<篇名>雷世贤丹药

属性：马军帅雷世贤家赀富浓侍外家数十人出戌建康一意声色常饵丹砂乳药以济其欲既求诸蜀道 
又多 
市金石珍品昼夜煎炼每日服食不去口使一外家谨信者专掌之外家父自临安来根据其女雷以近舍屋处 
之父苦寒泄不嗜食外家取雷所服丹十粒与之父但进其半下咽未久觉脐腹间如火少焉热不可奈绕 
舍狂走且百匝后有井径投其中家人救出之遍身已突起紫泡如巨李经日皆陷凡泡处辄成一穴深 
寸许叫呼六日而卒雷君平日所饵不啻千计了无病恼此人才吞五粒旋丧厥身亦异矣 



<目录>卷九\金石药之戒

<篇名>服丹自焚

属性：王称定观者元符殿帅恩之子有才学好与元 故家游范元实温潜溪诗眼中亦称其能诗政和 
末为 
殿中监年二十八矣眷柬甚渥少年贵仕酒色自娱一日忽宣召入禁中上云朕近得一异人能制丹砂 
服之可以长生久视炼治经岁而成色如紫金卿为试之定观欣跃拜命即取服之才下咽觉胸间烦躁 
之甚俄顷烟从口中出急扶归已不救既殓之后但闻棺中剥啄之声莫测所以已而火出其内顷刻之 
间遂成烈焰室庐尽焚开封府尹亟来救之延烧数百家方止但得枯骨于余炉中亦可怪也(范子济 
云) 



<目录>卷九\金石药之戒

<篇名>丹发背疽

属性：丁广者明清里中老儒也与祖父为辈行尝任保州教授郡将武人而通判者戚里子悉多姬侍以 
酒色 
沉纵会有道人过郡自言数百岁能炼大丹服之可以饱嗜欲而康强无疾然后飞升度世守贰馆之以 
先生之礼事之选日FS 丹灶根据其法炼之四十九日而成神光属天置酒大合乐相庆然后尝之广闻之 
裁 
书以献乞取刀圭以养病身道人者以其骨凡不肯与守贰怜之为请仅得半粒广欣然服之不数日郡 
将通判皆疽发于背道人宵遁守贰相继告殂广腰间亦生疖甚皇恐亟饮地浆解之得愈明年考满改 
秩居里中疾复作又用前法稍痊偶觉热躁因澡身水入创口中不能起金石之毒有如此者并书之于 
此以为世诫 



<目录>卷九\金石药之戒

<篇名>丹缓其死

属性：宋道方毅叔以医名天下居南京然不肯赴请病者扶携以就求脉政和中田登守郡母病危甚 
呼之不 
至登怒云使吾母死亦以忧去杀此人不过斥责即遣人擒至庭下荷之云三日之内不痊则吾当诛汝 
以徇众毅叔曰容为诊之既而曰尚可活处以丹剂遂 田喜甚云吾一时相困辱然岂可不刷前耻乎 
用太守之车从妓乐酬以千缗俾群卒负于前增以采酿导引还其家旬日后田母病复作呼之则全家 
遁去田母遂殂盖其疾先已在膏肓宋姑以良药缓其死尔(三说皆汝阴王明清余话) 



<目录>卷九\妇人

<篇名>妇人

属性：孙真人云妇人之病比之男子十倍难治以嗜欲多于丈夫故感病倍于男子盖以慈恋爱憎嫉妒 
忧恚 
染着坚牢情不自逆因此成疾实非感冒外邪饮食起居失节之所致也诚以情想内结自无而生有是 
以释氏称谈说酢梅口中水出想踏悬崖足心酸涩心忆前人或怜或恨眼中泪盈贪求财宝心发爱涎 
举体光润大率是此若非宽缓情意则虽服金丹大药则亦不能已法当令病者先存想以摄心抑情意 
以养性葛仙公云凡妇人诸病兼治忧恚令宽其思虑则疾无不愈 



<目录>卷九\妇人

<篇名>妇人论

属性：夫天地造端于夫妇乾坤配合于阴阳虽清浊动静之不同而成象效法之有类原兹妇人之病与 
男子 
不同者亦有数焉古方以妇人病比男子十倍难治不亦言之深乎但三十六病产蓐一门男子无之其 
如外伤风暑寒湿内积喜怒忧思饮食房劳虚实寒热悉与丈夫一同也根据源治疗可得而知之 



<目录>卷九\妇人

<篇名>养胎大论

属性：夫养胎须分能所母为能养子为所养名义既殊致养亦别故谓之重身父母交会之初子假父母 
精血 
投诚于其间然后成妊元气质始之谓也一月血聚谓之始 二月精凝谓之始膏三月成形谓之始胎 
此亦无次第中次第也道生一一生二二生三三生万物既以三而成不得不数月而分也成形之后阴 
阳施化男女始分随见外象而有感于内四月始受少阴君火气以养精五月受太阴湿土气以养肉六 
月受少阳相火气以养气七月受阳明金气以养骨八月受太阳水气以养血九月受厥阴木气以养筋 
十月脏腑俱备神明已全俟时而生此皆所养胎息之所成始成终也 



<目录>卷九\妇人

<篇名>避忌法

属性：一月足厥阴脉养内属于肝肝藏血不可纵怒及疲极筋力触冒邪风亦不可妄针灸其经二月足 
少阳 
脉养内属于胆胆合于肝共荣于血不可惊动及针灸其经三月手心主脉养内属右肾肾主精不可纵欲 
及悲哀触冒寒冷亦不得针灸其经四月手少阳养内属三焦三焦精府合肾以养精不可劳逸及针 
灸其经五月足太阴脉养内属于脾脾养肉不可妄思及饥饱触冒卑湿亦不可针灸其经六月足阳明 
脉养内属于胃胃为脏腑海合于脾以养肉不得杂食及针灸其经七月手太阴脉养内属于肺以养皮 
毛不可忧郁及叫呼触冒烦躁亦不得针灸其经八月手阳明脉养内属于大肠合肺以养气母食燥物 
致气涩及针灸其经九月足少阴脉养内属于肾以养骨不可怀恐及房劳触冒生冷亦不得针灸其经 
十月足太阳脉养内属于膀胱以合肾太阳为诸阳主气故使儿脉续缕皆成六腑通畅与母分气神气 
各全俟辰而生唯不说手少阴心养者盖心为五脏大主如帝王不可有为也若将理得宜无伤胎脏更 
能知转男胎教之法斯为尽善 



<目录>卷九\妇人

<篇名>转女为男法

属性：论曰阳施阴化所以有妊遇三阴所会多生女子但怀妊三月名曰始胎血脉不流象形而变是时 
男女 
未定故令于未满三月间服药方术转令生男也其法以斧置妊妇床下系刃向下勿令人知恐不信者 
令待鸡抱卵时根据此置窠下一窠尽出雄鸡此虽未试亦不可不知凡受胎三月逐物变化故古人立 
胎教能令生子良善长寿忠孝仁义聪明无疾十月之内常见好境象远邪僻真良教也 



<目录>卷九\妇人

<篇名>又

属性：妊孕欲得男女觉有孕未盈月以弓弩弦为带缚腰中满三月解转女为男宫中秘法不传(房室 
经) 



<目录>卷九\妇人

<篇名>视井生男

属性：博物志曰妇人妊身三月未满着婿衣冠平旦绕井三匝映水视影勿反顾必生男陈成者生十女 
其妻绕井三匝咒曰女为阴男为阳女多灾男多祥锁井三日不汲及期果生一男 



<目录>卷九\妇人

<篇名>天癸

属性：女子二七而天癸至任脉通太冲盛月事以时下故有子丈夫二八肾气盛天癸至精气溢阴阳和 
故有 
子年老有子者气脉常通肾气有余也有子男不过尽八八女子不过七七而天地精气竭矣子寿不过 
天癸之数 



<目录>卷九\妇人

<篇名>十月而生

属性：精神受于天形体禀于地一月而膏二月而 三月而胎四月而肌五月而筋六月而骨七月而成 
八月而动九月而躁十月而生(淮南子) 



<目录>卷九\妇人

<篇名>妊孕避忌

属性：妇人妊身不欲见丑恶物食当避异常味不可见兔令儿唇厥不可啖姜令儿多指(博物志) 



<目录>卷九\妇人

<篇名>郝翁医妇人验

属性：郝翁者名允博陵人晚迁郑圃世以神医目之里妇二一夜中口噤如死状翁曰血脉滞也不用药 
闻鸡 
声自愈一行 踔辄踣翁曰脉厥也当活筋以药熨之自怏皆验士人陈尧遵妻病众医以为劳伤翁曰 
亟屏药是为娠症且贺君得男子已而果然又二妇人妊一咽嘿不能言翁曰儿胞大经壅儿生经行则 
言矣不可毒以药一极壮健翁偶诊其脉曰母气已死所以生者反恃儿气耳如期子生母死翁所治病 
神异不可胜纪(邵氏后闻见录) 



<目录>卷九\妇人

<篇名>妊妇不语

属性：孕妇不语非病也闻如此者不须服药临产日但服保生丸四物汤之类产后便语亦自然之理非 
药之功岂其功也哉(医余) 



<目录>卷九\妇人

<篇名>半产正产

属性：夫半产正产妇人之常事也然其间多有产后染成大患忽绝无月行忽宫脏亏损不禁忽积成 瘕 
而岁久月深倾损性命此无他轻之以为半产而不甚将养之所致也不知半产之后 
其将养过当如正产十倍正产止血脏空虚半产即肌肉腐烂常切譬之正产有如果中之栗夫栗之为 
物俟其自熟阴阳气足则其壳自开而栗自坠方是之时子之与壳两无所损如妇人怀孕十月已满阴 
阳气足则其子宫自开而儿子生下若月未满足因误服药饵忽寒邪热毒所伤忽扶轻举重忽倒地 
打 
伤其胎脏伤损胞系腐烂然后其胎坠下即有如世人采折新栗碎其皮壳就壳中断其根蒂然后取得 
栗 
子此其半产之喻也以其胎藏伤损胞系断去而后胎坠下则其半产之人将养调治得不过如正产十 
倍者哉正产之后补其虚生其好血化其恶血保其脏气去其风邪人人无有不安也半产之后补其虚 
生其肌肉益其血穷其所因解其病去其风邪养其脏气加之将养过如正产十倍伤损之胎无不平复 
也吁世之人多轻之至于倾危不可胜数得不惜哉(琐碎录) 



<目录>卷九\妇人

<篇名>产难

属性：凡治产难之法有四一肾为悭藏其气以悭秘为事如催生之方多用滑利迅疾之药如兔脑笔头 
灰弩 
牙蛇皮之类有水血先下子道干涩令儿不能下者如猪脂蜜酒葱白葵子牛乳榆白皮滑石之类有稽 
停劳动之久风冷乘虚客于胞胎使气血凝滞涩而不下如桂牛膝酒葱之类五积散加顺元散煎服尤 
妙有触犯禁忌者如符法腊月兔脑朱砂乳香之类 



<目录>卷九\妇人

<篇名>催生歌

属性：一乌(梅)三巴(豆)七胡椒细研烂捣取成膏酒醋调和脐下贴便令子母见分胞(琐碎录) 



<目录>卷九\妇人

<篇名>产难厌胜

属性：凡产难密以净纸书本州太守姓名灯上烧灰汤调即产此虽厌胜颇验(百一选方) 



<目录>卷九\妇人

<篇名>产后寒气入腹

属性：妇人产当寒月寒气入产门脐下胀满手不敢犯此寒疝也医将治之以抵党汤谓其有瘀血尝教 
之曰非其治也可服张仲景羊肉汤少减水二服遂愈(本草衍义) 



<目录>卷九\妇人

<篇名>产妇头疼寒热

属性：有妇人方产一两日间头疼发热或发寒热者何也其说有三一则作奶二则败血不行三则伤风 
先以 
手按奶子奶痛者是作奶也宜服顺气散及栝蒌末之类以通其奶更以温汤洗之奶通则无事奶若不 
痛即问败血行不行如败血不行即是血作也急服行血药如黑神散没药当归之类奶既不痛败血自 
行而乃身热头疼或发寒热是伤风也根据伤寒法随症治之(医余) 



<目录>卷九\妇人

<篇名>渴饮五味汁

属性：一妇人暴渴唯饮五味汁名医耿隅诊其脉曰此血欲凝非疾也而果孕古方有血欲凝而渴饮味 
之症不可不知也 



<目录>卷九\妇人

<篇名>产难胞衣不出

属性：陶隐居云产难取弓弩弦以缚腰及烧弩牙令赤纳酒中饮之皆取发放快速之义也(本草) 



<目录>卷九\妇人

<篇名>怀子而不乳

属性：川王美人怀子而不乳召淳于意往饮以茛菪药一撮以酒饮之旋乳意复诊其脉而脉躁躁者 
有余病即饮以消石一齐出血血如豆比五六枚(史记) 



<目录>卷九\妇人

<篇名>孕妇逆生

属性：孕妇欲产时遇腹中不肯伸舒行动多是曲腰眠卧忍痛其儿在腹中不能得转故脚先出谓之逆 
产须 
臾不救母子俱亡但用乌蛇蜕一条蝉蜕二七个血余一个(小儿胎发)以上三味烧为灰分为二服温 
酒调下并进二服仰卧霎时其儿实时顺生或用小绢针于小儿脚心刺三七刺急用盐少许涂刺处即 
时顺生子母俱活也(刘颖叔异苑) 



<目录>卷九\妇人

<篇名>产后螈

属性：妇人疾莫大于产蓐仓猝为庸医所杀者多矣亦不素讲故也旧常见杜壬作医准一卷其平生治 
人用药 
之验其一记郝质子妇产四日螈 载眼弓背反张壬以为痤病与大豆紫汤独活汤而愈政和间余妻 
才分娩犹在蓐中忽作此症头足反接相去几二尺家人惊骇以数婢强拗之不直适记所云而药囊有 
独活乃急为之召医未至连进三剂遂能直医到即愈矣更不须用大豆紫汤古人处方神验类矣不可 
不广告人二方在千金第三卷 



<目录>卷九\妇人

<篇名>运闷

属性：凡产后运闷有四种有下血太多虚极运闷宜服羊肉汤兼黑神散有血下少血上逆于心亦令运 
闷如 
心腹刺痛宜服四物汤加桂黑神散芎 散有体中素多风疾因产损伤气血乘虚而运闷四物汤加防 
风羌活热多者与独活柴胡汤并治风痰药有心气将温过度邪热上乘于心亦令人言语错乱运闷者 
宜服镇心补心丹生姜生地黄散至宝丹桃奴丸 



<目录>卷九\妇人

<篇名>妇人月水不通及不断

属性：妇人冲任之脉起胞中为候之海手太阳小肠之经也手少阴心之经也二经为表里主下月水月 
水来 
如期谓之月信其不来者缘风冷伤本经故血结在内不通也或曾经唾血或吐血致血枯或醉以入室 
劳伤肝气肝脏血竭于内俱令月水不通又胃气虚不能消化水谷使津液不生血气亦令月水不通其 
候肠中鸣是也但益津液则经血自下久不通者血结为块若脾胃虚弱则变为水肿土不胜水故也其 
月水来而断者由劳伤经脉波任气虚不能制经血也 



<目录>卷九\妇人

<篇名>漏下带下崩中

属性：妇人冲任二脉为十二经之海二经气虚复为劳伤则不能制其血故非时即下淋沥不断谓之漏 
下其 
血与秽液相兼带而下谓之带下忽然暴下谓之崩中其色白为冷赤为热赤白相兼有冷热也(东号 
娄居中食治通说同上) 



<目录>卷九\妇人

<篇名>四物汤之功

属性：四物汤妇人之宝也落阳李敏求赴官东吴其妻病牙疼每发呻吟宛转至不能堪忍令婢辈以叉 
股 
按置牙间少顷银色辄变黑毒瓦斯所攻痛楚可知也沿路累易医殊无效嘉禾僧惠海为制一汤服之半 
年 
所苦良以后因食热面又作坐间煮汤以进一服而愈其神速若此视药之标题初不著名但云凉血活 
血而已敏求报之重徐以情扣之始知是四物汤盖血活而凉何由致壅滞以生疾莫强中一侍人久病 
经阻发热咳嗽倦怠不食憔悴骨立医工往往作瘵疾治之其势甚危 强中曰妇人以血气为本血荣 
自然有生理因谢遣众工专服此汤其法 咀每慢火煮取清汁带热以啜之空腹日三四服未及月余 
经候忽通余疾如失(泊宅编) 



<目录>卷九\妇人

<篇名>疗师尼寡妇别制方

属性：昔宋褚澄疗师尼寡妇各制方盖有谓也此二种鳏居独阴无阳欲心萌而多不遂是以阴阳交争 
乍寒 
乍热全类温疟久则为劳尝读史记仓公传载济北王侍人韩女病腰背痛寒热众皆以为寒热也仓公 
曰病得之欲男子不可得也何以知欲男子而不可得诊其脉肝脉弦出是以知也盖男子以精为主妇 
人以血为主男子精盛则思室妇人血盛则怀胎夫肝摄血者也厥阴弦出寸部又上 
鱼际则阴血盛可知故知褚澄之言信有谓矣(本事方) 



<目录>卷九\妇人

<篇名>任氏面疾

属性：兴国初有任氏美色聘进士王公甫谓公甫不遂寸禄愁郁不忿不期面色渐变黑自惭而归母家 
求医 
治遇一道人曰此乃病也吾有药可愈任氏恳求得之曰女真散以酒下二钱日两服数日间面微微变 
白一月如旧浓赂而得其方用黄丹女菀二物等分为末尔(名医录) 



<目录>卷九\妇人

<篇名>妊子

属性：妇人手少阴脉动甚者妊子也少阴脉掌后陷者中当小指动而应手者也 



<目录>卷九\妇人

<篇名>又

属性：正月十五日灯盏令人有子夫妇共于富家局会所盗之勿令人知之安卧床下当月有娠 



<目录>卷十\小儿

<篇名>小方

属性：孙思邈千金方曰小儿六岁以下黄帝无说中古有巫妨始撰颅囟经以占寿夭自兹始有小方则 
小儿方药始于巫妨也 



<目录>卷十\小儿

<篇名>善医小儿

属性：杜任郎中善医里人王奉职宗简时仕于汶阳时有郡人孟生家甚温浓唯一子方数岁抱疾他医 
数人 
治之无验召任治之数日而良已逾月而平复人询任曰君以何药主之任语之故其人惊曰公所言皆 
药之至温者也他人不取君用之能起其疾其义可闻乎任曰孟生富家也而众医皆用犀珠金银主之 
其性至凉久则寒其胃又从而投之由是多不喜食日益羸瘠则溃其元失其本矣吾之剂先温其胃使 
其饮食如故然后攻其他疾是以先壮其本而无失者焉又知杜君之善医也如此(青箱杂记) 



<目录>卷十\小儿

<篇名>疮豆禁鸡鸭子

属性：疗病豌豆疮欲无瘢频揭去痂勿令隐肌乃不成瘢纵揭伤有微血但以面膏涂无苦也疮家不可 
食鸡鸭卵实时盲瞳子如卵白其应如神不可不戒(良方) 



<目录>卷十\小儿

<篇名>小儿夜啼

属性：井口边草主小儿夜啼着母席荐下勿令知之(酉阳杂俎) 



<目录>卷十\小儿

<篇名>小儿不可食鸡

属性：养生论曰鸡肉不可令小儿食食之令生蛔虫又令体消瘦(杜阳杂编) 



<目录>卷十\小儿

<篇名>治儿语迟

属性：社坛余胙酒治孩儿语迟以少许吃吐酒喷屋四角辟蚊虫(本草) 



<目录>卷十\小儿

<篇名>儿得母寒下痢

属性：东阳陈叔山小儿二岁得下痢尝先啼日以羸困问华佗佗曰其母怀躯阳气内养乳中虚冷儿得 
母寒故令不时愈佗与四物女苑丸十日即除(魏志) 



<目录>卷十\小儿

<篇名>小儿感冷身热

属性：有小儿感冷身大热恶寒此有表症用发汗药汗出遂凉过一日复热医谓表解里未解验之服四 
顺饮 
子利动脏腑一行遂凉隔一日又再热医云经热未解验之小便赤故知心热未解服生气汤遂凉过二 
日又热其家无所措手医曰脉已和非病也既发汗又利大小便其儿已虚阳气无所归皆见于表所以 
身热以和胃气药如六神散之类加乌梅煎令微觉有酸味收其阳气归自此全愈 



<目录>卷十\小儿

<篇名>小儿粪青

属性：此脾虚生风之症也脾属土其色黄粪黄则是脾家正色今乃青肝木克脾也肝属木其色青肝盛 
脾虚 
受肝之克故粪青也当服益脾去风药如半硫丸加白附子蝎梢可以治之虽然小儿青粪抛下便青者 
是风冷也良久然后青者非病也小儿粪自然如此 



<目录>卷十\小儿

<篇名>小儿泻后脚弱

属性：小儿因患泄泻或疳气服药泻止却患咳嗽治得咳嗽少愈以五六岁脚弱不能行师曰脾传肺故 
咳嗽 
肺传肾故不能行脾属土土生金金生水故传之肾肾主腰脚故不能行因用猪腰子煎汁服五疳保童 
丸半月遂能行 



<目录>卷十\小儿

<篇名>小儿得地气方行

属性：小儿未会行能坐不可常常抱在手中可以入坐车能独坐春夏坐于地上寒则以荐席衬之人得 
地气 
方能行惜之过当常抱持之所以当行而不能行也万物非土不生故小儿亦要得地气也(以上医录) 



<目录>卷十\小儿

<篇名>小儿初生畏寒

属性：小儿初生候浴水未得且以绵絮包裹抱大人怀中暖之及浴了亦当如此虽暑月亦未可遽去绵 
絮 
渐渐去之乍出母腹不可令冒寒气也预煎下沸汤以瓶收之临时渐暖不犯生水则儿不生疮如此一 
月为佳 



<目录>卷十\小儿

<篇名>小儿初生回气

属性：小儿初生气欲绝不能啼者必是难产或冒寒所致急以绵絮包裹抱怀中未可断脐且将胞衣置 
炭火炉中烧之仍燃大纸灯蘸油点之于脐带上往来遍带燎之盖脐带连儿脐得火气由脐入腹更以 
热醋汤捋洗脐带须臾气回啼哭如常方可浴洗了即断脐带 



<目录>卷十\小儿

<篇名>小儿初生服药

属性：小儿初生急以绵裹指拭尽口中恶血若不急拭啼声一出即入腹成百病矣亦未须与乳且先与 
拍破 
黄连浸汤取浓汁调朱砂细末抹儿口中打尽腹中旧屎方可与乳儿若多睡听之勿强与乳则自然长 
而少病 



<目录>卷十\小儿

<篇名>小儿初生通大小便

属性：小儿初生大小便不通腹胀欲绝者急令妇人以温水先嗽口了吸咂儿前后心并脐下手足心共 
七处每一处凡三五次漱口吸咂取红赤为度须臾自通不尔无生意有此症遇此法可谓再生 



<目录>卷十\小儿

<篇名>小儿夜啼有四症

属性：小儿夜啼有四症一曰寒二曰热三曰重舌口疮四曰客忤寒则腹痛而啼面青白口有冷气腹亦 
冷曲 
腰而啼此冷症也热则心躁而啼面赤小便赤口中热腹暖啼时或有汗仰身而啼此热症也若重舌口 
疮 
则要乳吃口到乳上便啼身额皆微热急取灯照口若无疮舌必肿也客忤者见生人气忤犯而啼也 



<目录>卷十\小儿

<篇名>小儿伤乳食发热

属性：小儿伤乳及食者或时发热热有退时热退后但肚热或夜间热者此伤乳食也其粪有酸臭气异 
常千金紫丸主之 



<目录>卷十\小儿

<篇名>小儿发热治法

属性：小儿积热者表里俱热则遍身皆热颊赤口干小便赤大便焦黄先以清凉四顺饮子利动脏腑热 
则去 
既去复热者里热已解而表热未解也当用惺惺散或红绵散内加麻黄微发汗表热乃去表热去后又 
发热者何也世医到此尽不能晓或再用凉药或再解表或以谓不可医误致夭伤者甚多此表里俱虚 
气不归元而阳浮于外所以再发热非热症也只用六神散入粳米煎和其胃气则收阳气归内身体便 
凉热重者用银白散 



<目录>卷十\小儿

<篇名>小儿血热

属性：小儿血热者每早食后发热夜则凉世医多谓虚劳或谓疳热此血热也宜用猪胆丸 



<目录>卷十\小儿

<篇名>急慢惊风

属性：小儿发痫俗云惊风有阴阳症因身热面赤而发搐搦上视牙关紧硬者阳症也因吐泻或只吐不 
泻日 
渐面色白脾虚成冷而发惊不甚搐搦微微目上视手足微动者阴症也阳症用凉药阴症用温药不可 
一概作惊风治也又有一症欲发疮疹先身热惊跳或发搐搦此非惊风当服发散药 



<目录>卷十\小儿

<篇名>小儿吐泻用药

属性：小儿暑月多吐泻其症不一宜详审用药不可差谬有伏暑吐泻小水必不利宜服五苓散香薷散 
有伤 
食吐泻者其吐及粪皆有酸臭气宜服感应丸三方易知今不复载泻多日口唇白及粪色亦白及泻粪 
颇多者因而成冷也宜以前方六神散每二钱匕加附子末一钱匕煎作三四服以防变痫也 



<目录>卷十\小儿

<篇名>小儿泻痢

属性：小儿暑月多泻者一则伏暑心藏热小水不利 
清浊不分因成泄泻可服五苓散或大顺散二药皆用沸汤调若小水快而泻者冷泻也宜于六神散内 
加附子煎服若肚大泻色白者疳泻也宜服官局六神丸泻者不可急以热药止之若以热药止之便变 
成痢凡病痢者皆因有积赤痢热积也白痢冷积也赤白痢冷热不调之积也赤多白少者热多而冷少 
也白多赤少者冷多而热少也 



<目录>卷十\小儿

<篇名>小儿解颅

属性：小儿解颅曾有人作头巾与裹遮护之久而自合亦良法也 



<目录>卷十\小儿

<篇名>疮疹

属性：小儿生未有不发疮疹自一岁至十岁至十二三岁须发一次家有数小儿一儿病此余即次第皆 
及之 
盒饭防慎其症有身热头痛如伤寒状但不恶风唯恶热所以异于伤风者唇红尻骨及耳尖皆冷或腹 
痛眼涩及口舌皆痛腹痛者腹中先出眼涩者眼中先出咽喉及口舌痛者皆先有疮也或如沙如粟米 
状或为隐疹如风泛状皆其症也热轻者疮亦轻热重者疮亦重方其身热时疮未出直待身凉方出亦 
不可不知其未出亦须服药唯是认得症候分明以投汤剂庶不误人性命也未出时只可服升麻汤红 
绵散地龙散消毒饮此皆平平药或见儿身不甚热即饮少酒热甚者不可饮酒 



<目录>卷十\小儿

<篇名>疮疹有表里症

属性：小儿疮疹有表里症其疮皮不薄如赤根白头渐渐赤肿而有脓瘥迟者谓之木豆此里症发于脏 
也其 
疮皮薄如水泡破即易干者谓之水豆此表症发于腑也发于脏者重发于腑者轻热重者至有见鬼神 
目上视发搐搦如惊痫之状世人误认惊痫投以冷药无不为害者不可不慎也如觉热太盛涎壅平平 
药不可攻者宜以雄黄解毒丸利之以减其毒须遍身以灯照仔细看觑如未有红点子出者可下之既 
出则不可利恐蓄伏也 



<目录>卷十\小儿

<篇名>疮疹粘衣用牛粪

属性：小儿疮疹出了变身溃脓沾粘衣衾睡卧不得者用腊月黄牛粪日干烧灰铺一寸许在床上令卧 
之其间疮有大成片无皮及有成豆痈者皆用牛粪灰掺之即愈 



<目录>卷十\小儿

<篇名>剥疮痂免成瘢

属性：小儿面上疮子才脓出急以真酥润之频润为佳才有疮痂急剥去更润之痂硬不落有碍肉生遂成 
瘢子此理昭然人多不晓反谓剥早成瘢甚误也 



<目录>卷十\小儿

<篇名>疮疹不可洗面

属性：小儿疮疹不可洗面生水入眼即损眼也唯要忌口止可食粥及鲫鱼青鱼鹌子之类余鱼及猪羊 
肉皆不可食恐损眼也 



<目录>卷十\小儿

<篇名>疮疹用胭脂涂眼

属性：小儿疮疹未出认得是此症急以胭脂涂眼周回令疮不入眼亦甚妙 



<目录>卷十\小儿

<篇名>疮疹后服清凉饮子

属性：小儿疮疹皆出尽身已凉喜食物亦稍能转动以清凉饮子浓煎量儿大小与之须利三二行即安 
乐后不发热不肿腮不鼻衄不患痢世人不用此法者于此数症恐不能免也 



<目录>卷十\小儿

<篇名>小儿丹毒

属性：小儿丹者风热积毒所成冬间火烘衣藉不候冷以衣儿或夜间盖覆太暖日间亲火或奶儿喜食 
烧灸 
物饮酒之类皆致儿病丹也或发于手足或发于头面胸背其热如火轻轻着手则痛不可忍急为砭出 
血为上策千金有服食并榻汤皆可用(以上皆李左司保生要方) 



<目录>卷十\小儿

<篇名>小儿吐泻后成慢惊

属性：小儿吐泻或成慢惊昏睡手足似搐而不甚搐金液丹半两白丸子三钱同研极细生姜米饮调下 
三钱多服乃效服至一二两无害候胃气已生手足渐暖渐减金液丹增白丸子以意详之 



<目录>卷十\小儿

<篇名>小儿初生不饮乳

属性：小儿初生不饮乳及不小便奶汁二合葱白一寸分四破上以银石器煎取一合注子灌立愈(集 
验方) 



<目录>卷十\小儿

<篇名>儿脐血出

属性：小儿初生未盈月多啼叫致脐中血出以白石脂末贴之即愈未愈微微炒过放冷再贴仍不得剥 
揭 



<目录>卷十\小儿

<篇名>儿脐久不干

属性：当归焙干为末右着脐中频用自瘥予家小儿病脐湿出脓及清水者五十余日一敷而干后因尿 
入疮复病又得敷愈(良方) 



<目录>卷十\小儿

<篇名>薏苡浴儿

属性：薏苡叶煎汤浴初生婴儿一生少病暑月可作熟水暖胃益气血(琐碎录) 



<目录>卷十\小儿

<篇名>脐风撮口

属性：小儿初生一七内忽患脐风撮口百无一活坐视其毙者皆是良可悯有一法极验世罕有知者凡 
此儿 
齿龈上有小泡子如粟米状以温汤蘸熟帛裹手指轻轻擦破即口开便安不用服药神妙(保生方) 



<目录>卷十\疮

<篇名>疡生于颊

属性：雄黄治疮疡尚矣周礼疡医凡疗疡以五毒攻之郑康成注云今医方合五毒之药用黄蝥置石胆 
丹砂 
雄黄矾石磁石其中烧之三日三夜其烟上着以鸡羽取之以注创恶肉破骨则尽出杨大年尝笔记其 
事族人杨 年少时有疡生于颊连齿辅车外肿若覆瓯内溃出浓血不辍吐之痛楚难忍疗之百方弥 
年不瘥人语之根据郑法制药成注之疮中少顷朽骨连两牙溃出遂愈后更安宁信古方攻病之速也黄 
蝥 
即瓦合也(本事方) 



<目录>卷十\疮

<篇名>木痴成疮

属性：南方多两有物曰木痴其大概类鼻涕积阴而生于古木之上闻人气则闪闪而动人过其下有堕 
于人 
体间者即立成疮久则遍其肌体时有客患其木痴之疮遇一道士谓曰以朱砂麝香涂之当愈客如其 
言果愈 



<目录>卷十\疮

<篇名>耳塞敷疮

属性：郑师甫云尝患足上伤手疮水入肿痛不可行步有丐者令以耳塞敷之一夕水尽出愈(邵氏见 
闻录) 



<目录>卷十\疮

<篇名>壁土治疮烂

属性：暑月肌肤疮烂或因搔成疮者林才中尝暑中卧病肌肤多疮烂汁出有一乳姥曰此易瘥也取干 
壁土揉细末敷之随手即瘥(良方) 



<目录>卷十\疮

<篇名>治疮久不合

属性：露蜂房蛇蜕皮乱发各烧灰存性取一钱匕酒服治疮久不合(东坡大全) 



<目录>卷十\疮

<篇名>治下疳疮

属性：有富家子唐靖年十八九未娶忽于阴头上生疮初只针眼来大小畏疼不敢洗刮日久攻入皮肉 
连茎 
烂一二寸许医者止用膏药贴之愈疼亦无人识此疮有贫道周守真曰此谓下疳疮亦名妒精疮缘为 
后生未娶精气溢盛阳道兴起及当泄不泄不泄强泄胀断嫩皮怕疼痛失洗刮攻入皮内日久遂烂有 
害却命者靖告先生为治之守真曰若欲治此疾须是断房事数日先用荆芥黄皮马鞭草甘草锉入葱 
煎汤洗之去脓FS 以诃子烧灰入麝香干掺患处令睡睡醒服冷水两三口勿令阳道兴起胀断疮FS FS 
坚即较(庚志) 



<目录>卷十\疮

<篇名>遍身患疮

属性：凡人患疮遍身有百药不效者用槟榔一个为细末生硫黄一钱同研细入腻粉一钱和均每用一 
钱安手心内油调涂外肾不得洗手但擦手令干可也一两日间疮便愈 



<目录>卷十\疮

<篇名>疮

属性：有一肿 疮赤肿而痛用黄连黄柏之类皆凉药也久而不愈其疮冷矣却当用温药如鹿角灰头 
发灰乳香之类治之当愈此阴阳寒暑往来之理也(医余) 



<目录>卷十\疮

<篇名>HT疡

属性：人身血气周身不知几千息人血行而拥则疮疖于虚穴处则生核谓之HT 疡HT 疮生也疮瘥核亦 
消(东坡物类相感志) 



<目录>卷十\疮

<篇名>獭髓补疮

属性：吴孙和宠邓夫人尝醉舞如意误伤邓颊血流娇惋弥苦命太医合药言得白獭髓杂玉与琥珀屑 
当灭此痕和以百金购得白獭乃合膏琥珀太多及瘥痕不灭左颊有赤点如痣(酉阳杂俎) 



<目录>卷十\疮

<篇名>石菖蒲愈疮

属性：有人患遍身生热毒疮痛而不痒手足尤甚然至颈而止粘着衣被晓夕不得睡痛不可任有下俚 
教以 
菖蒲三斗锉日干之舂罗为末布席上使病患恣卧其间仍以被衣覆之既不粘着衣被又复得睡不五 
七日之间其疮如失后自患此疮亦如此应手神验其石菖蒲络石者节密入药须此等 



<目录>卷十\疮

<篇名>风热细疹

属性：有人病遍身风热细疹痒痛不可任连胸胫脐腹及近隐处皆然痰涎亦多夜不得睡以苦参末一 
两皂角二两水一升揉滤取汁银石器熬成膏和参末为丸桐子大三二十丸温水下食后次日便愈 



<目录>卷十\疮

<篇名>风毒湿疮

属性：有妇人患脐下腹上下连二阴遍满生湿疮如马瓜疮他处并无痒热而痛大小便涩出黄汁食亦 
减 
身面微肿医作恶疮治用鳗鲡鱼松脂黄丹之类药涂上疮愈热痛愈甚治不对故如此问之此人嗜酒 
贪啖喜鱼 发风之物急令用温水洗拭去膏药寻以马齿苋四两烂研细入青黛一两再研均涂疮上 
实时热减痛痒皆去仍服八正散日三服分散客热每涂药得一时久药 
已干燥又再涂新湿药凡如此二日减三分之一五日减三分之二自此二十日愈既愈而问曰此疮 
何 
缘至此曰中下焦蓄风热毒瓦斯若不出当作肠痈内痔仍须常禁酒及发风物然不能禁酒果然患内痔 
(三 本草衍义) 



<目录>卷十\疮

<篇名>患疮

属性：践坏灶土令人患疮踏鸡子壳令人得白癫风 



<目录>卷十\疮

<篇名>鱼脐疮

属性：皇 中学究任道腿间患一疮始发赤肿复绝便变黑后穴则有黄水出四边浮浆起累治不瘥医 
王通 
看之此疮狭长似鱼脐下疮也遂以大针针四向并中随针有紫赤水汁出如豆汁言此一因风毒蕴结 
而成二因久坐血气凝涩而致三因食肉有人汗落其间也道曰素好读书而久坐此疾数岁前夏月道 
中买猪脯味水饭疑似人肉食以后得斯疾通曰与误食人汗不远矣以一异散子用鸡子清调敷其疮 
日三易数日得愈道坚求其方通曰止用雪玄一味自后累访名医求其雪玄何物医皆不识道因至许 
郑间会医者郝老曰尝记圣惠有一方治此疾用腊月猪头烧灰以鸡子清调敷此乃是也雪玄非郝老 
博学多记后医岂不惑耶(名医录) 



<目录>卷十\疮

<篇名>头疮禁用水银

属性：小儿头有疮有虱切不可用水银擦自疮而入经络必缓筋骨百药不能治医方并云人有患漆疮 
者 
不可以朱漆器炙热熨之恐朱中有水银入经络也黑漆器则不妨此方正类以生草乌涂白秃以巴豆 
熏痔而致死者(琐碎录) 



<目录>卷十\疮

<篇名>治恶疮

属性：南丰市民严黄七两足生疮臭秽溃烂众皆驱斥不容迹出货角器于村野而旅邸又不容至京潜 
投宿 
于五夫人祠下夜半遭黄衣吏诃逐曰何人敢以腐秽脚触污此间谢曰不幸缠恶疾无处见容冒死来 
此纷拿次夫人抗声令勿逐且呼使前曰吾授汝妙方用漏蓝子一枚生干为末入腻粉少许井水调涂 
当效严拜谢根据而治之果愈(类编同上) 



<目录>卷十\疮

<篇名>治善恶疮

属性：仁宗在东宫时尝患诈腮命道士 能治疗取赤小豆四十九粒咒之杂他药为末敷之而愈中贵 
任承 
亮在傍知状后承亮自患恶疮滨死尚书郎敷求授以药立愈问其方赤小豆也承亮始悟道士之技所 
谓诵咒乃神其术尔久之沿官过豫章或苦胁疽几达五脏医者治之甚捷承亮曰君得非用赤小豆 
邪 
医惊拜曰某用此活三十口愿勿复宣言周少隐病宗室彦符传之曰善恶诸疮无药可治者皆能治有 
僧发背状如烂瓜周邻家乳婢复疽作用之皆如神其法细末水调敷疮及四傍赤肿药落再敷之(同 
上) 



<目录>卷十\疮

<篇名>搔发际成窍出血

属性：顷有一人指缝中因搔痒遂成疮有一小窍血溅出不止用止血药及血竭之类亦无效数日遂不 
起后 
有一人于耳后发际搔痒亦有一小窍出血与前相似人亦无识者适有一道人言此名发泉但用多年 
粪桶箍晒干烧灰敷之当愈果如其言使前指缝血出遇此亦必愈 



<目录>卷十\疮

<篇名>病肥脉

属性：许慎云人病肥脉瘾疹当取人姓曹氏帛布拭之则愈也 



<目录>卷十\疮

<篇名>敷疮

属性：灯花末敷金疮止血生肉令疮黑令烛花落有喜事不尔得钱之兆也(本草) 



<目录>卷十\疮

<篇名>病癞

属性：赵瞿病癞历年医不瘥乃 粮弃送于山穴中瞿自怨不幸吁叹涕泣经月有仙人经穴见之 
哀之具问其详瞿知其非常人叩头自陈乞命 
于是仙人取囊中药赐之教其服百余日疮愈颜色悦肌肤润仙人再过视之瞿谢活命之恩乞遗其方 
仙人曰此是松脂彼中极多汝可炼服之长服身转轻力百倍登危陟险终日不困年百岁齿不堕发不 
白夜卧尝见有光大如镜(抱朴子) 



<目录>卷十\疮

<篇名>脚疮

属性：有人患脚疮冬月顿然无事夏月臭烂疼痛不可言一道人视之曰尔因行草上惹着蛇交遗沥疮 
中有 
蛇儿冬伏夏出故疼痛也以生虾蟆捣碎敷之日三四换凡三日有一小蛇自疮中出以铁钳取之其病 
遂愈(摭青杂说) 



<目录>卷十\疮

<篇名>黄连愈癣

属性：指挥使姚欢年八十余须发不白自言年六十岁患癣疥周匝顶踵或教服黄连遂愈久服故发不 
白其法以宣连去须酒浸一宿焙干为末蜜丸桐子大日午临卧酒吞二十粒(东坡大全) 



<目录>卷十\五绝病

<篇名>五绝

属性：五绝病者一曰自缢死气已绝二曰墙壁屋崩压死气已绝三曰溺水死气已绝四曰鬼魇死气已 
绝五 
曰产乳死气已绝并能救治之问葛生授何人得此神术能活人命生曰我因入山采药遇白衣人问曰 
汝非葛医生否我乃半夏之精汝遇人有五绝之病用我救治即活但用我作末水丸令干入鼻中即生 
矣 
(名医录) 



<目录>卷十\五绝病

<篇名>治卒死

属性：刘太丞毗陵人有邻家朱三只有一子年三十一岁忽然卒死脉全无请太丞治之取齐州半夏细 
末 
一大豆许纳鼻中良久身微暖气更苏迤逦无事人问卒死太丞单方半夏如何活得死人答曰此南岳 
魏夫人方出外台秘要 



<目录>卷十\五绝病

<篇名>冻死

属性：人路逢凄风苦雨繁霜大雪衣服沾濡冷气入脏致令阴气闭于内阳气绝于外荣卫结涩不复通 
故致噤绝而死若早得救疗血温气通则生又云冻死一日犹可活过此则不可也 



<目录>卷十\五绝病

<篇名>溺死

属性：人为水所没水从孔窍入灌注脏腑其气壅闭故死若早拯救得出则泄沥其水令气得通便得活 
也又云半日及一日犹可活气若已绝心上暖亦可治 



<目录>卷十\五绝病

<篇名>自缢

属性：人有不得志意者多生忿恨往往自缢若觉早虽已死徐徐捧下其阴阳经络虽暴壅闭而脏腑真 
气未 
尽所以犹可救若遽断其绳则气不能还不得生又云自旦及暮虽冷犹可活自暮至旦则难活此谓昼 
则阳盛其气易通夜则阴盛其气难通又云夏热易治气虽断而心微温一日以上犹可活 



<目录>卷十\五绝病

<篇名>夏月热倒人法

属性：暑月热倒人昏迷闷乱急扶在阴凉处切不可与冷冻饮料当以布巾衣物等蘸热汤覆脐下及气海间 
续续 
以汤淋布巾上令彻脐腹但暖则渐醒也如仓卒无汤处掬道上热土于脐端以多为佳冷则频换也后 
与解暑毒药若才热倒便与冷冻饮料或用冷水淋之类即死旧有一法或道涂无汤去处即掬热土于脐上 
仍拨开作窝子令众人旋溺于其中以代热汤亦可取效解暑用白虎汤竹叶石膏汤之类凡觉中暑急 
嚼 
生姜一大块冷水送下如已迷闷嚼大蒜一大瓣冷水送下如不能嚼即用水研灌之立醒路中仓卒无 
水渴甚急嚼生葱二寸许和津同咽可抵饮水二升(集验方) 



<目录>卷十\疝瘅痹

<篇名>涌疝

属性：齐郎中令循病众医皆以为蹶入中而刺之淳于意诊之曰涌疝也令人不得前后溲循曰不得前 
后溲 
三日矣意饮以火齐汤一饮得前溲再饮大溲三饮而疾愈病得之内所以知循病者切其脉时右口气 
急脉无五脏气右口脉大而数数者中下热而涌左为下右为上皆无五脏应故曰涌疝中热故溺赤 
也 



<目录>卷十\疝瘅痹

<篇名>气疝

属性：齐北宫司空命妇出于病众医皆以为风入中病主在肺刺其足少阳脉淳于意诊其脉曰病气疝 
客于 
膀胱难于前后溲而溺赤病见寒气则遗溺使人腹肿出于病得之欲溺不得因以接内所以知出于病 
者切其脉大而实其来难是蹶阴之动脉也脉来难者疝气之客于膀胱也腹之所以肿者言蹶阴之络 
结 
小腹也蹶阴有过则脉结动动则腹肿意即灸其足蹶阴之脉左右各一所即不遗溺而溲清小腹痛止 
即更为火齐汤以饮之三日而疝气散即愈 



<目录>卷十\疝瘅痹

<篇名>牡疝

属性：安陵阪里公乘项处病淳于意诊脉曰牡疝牡疝在膈下上连肺病得之内意谓之慎无为劳力事 
则必 
呕血死处后蹴 要蹶寒汗出多即呕血意复诊之曰当旦日日夕死即死病得之内所以知项处病者 
切其脉得番阳番阳入虚里处旦日死一番一络者牡疝也意曰他所诊期决死生及所治已病众多颇 
忘之不能尽识不敢以对 



<目录>卷十\疝瘅痹

<篇名>肺消瘅

属性：齐章武里曹山跗病淳于意诊其脉曰肺消瘅也加以寒热即告其人曰死不治适其共养此不当 
医治 
法曰后三日而当狂妄起行欲走后五日死即如期死山跗病得之盛怒而以接内所以知山跗之病者 
意切其脉肺气热也脉法曰不平不鼓形弊此五脏高之远数以经病也故切之时不平而代 
不平者血不居其处代者时参击并至乍躁乍大也此两络脉绝故死不治所以加寒热者言其人尸夺 
尸夺者形弊形弊者不当关灸 石及饮毒药也臣意未往诊时齐太医先诊山跗病灸其足少阳脉口 
而饮之半夏丸病者即泄注腹中虚又灸其少阴脉是坏肝刚绝深如是重损病者气以故加寒热所 
以 
后三日而当狂者肝一络连属结绝乳下阳明故络绝开阳明脉阳明脉伤即当狂走后五日死者肝与 
心相去五分故曰五日尽尽则死矣 



<目录>卷十\疝瘅痹

<篇名>肾痹

属性：齐王黄姬兄黄长卿家有酒召客召淳于意诸客坐未上食意望见王后弟宋建告曰君有病往四 
五日 
君腰胁痛不可俯仰又不得小溲不亟治病即入濡肾及其未舍五脏急治之方今客肾濡此所谓肾痹 
也宋建曰然建故有腰脊痛往四五日天两黄氏诸倩(倩者女婿也)见建家京下方石(京者仓廪之 
属)即弄之建亦欲效之效之不能起即复置之暮腰脊痛不得溺至今不愈建病得之好持重所以知 
建病者臣意见其色太阳色干肾部上及界要以下者枯四分所故以往四五日知其发也意即以柔 
汤使服十八日所而病愈 



<目录>卷十\疝瘅痹

<篇名>胸痹

属性：古有患胸痹者心中急痛如锥刺不得俯仰蜀医为胸府有恶血故也遂取生韭数斤捣汁今服之 
即果 
吐出胸中恶血遂瘥又萧病谓小儿初生宜与韭根汁灌之吐出恶血长则无病验韭能归心气而去包 
中恶气治胸中也(名医录) 



<目录>卷十\疝瘅痹

<篇名>热病气

属性：齐中御府长信病淳于意入诊其脉告曰热病气也然暑汗脉少衰不死曰此病得之当浴流水而 
寒甚 
已而热信曰唯然往冬时为王使于楚至莒县阳周水而莒桥梁颇坏信则揽车辕未欲渡也马惊即堕 
信身入水中几死吏即来救信出之水中衣尽濡有间而身寒已热如火至今不可以见寒意即为之液 
汤火齐逐热一饮汗尽再饮热去三饮病已即使服药出入二十日身无病者所以知信之病者切其脉 
时并阴脉法曰热病阴阳交者死切之不交并阴并阴者服顺清而愈其热虽未尽犹活也肾气有时间 
浊在太阴脉口而希是水气也肾固主水故以此知之失治一时即转为寒热 



<目录>卷十\疝瘅痹

<篇名>脾气

属性：齐丞相舍人奴从朝入宫淳于意见之食闺门外望其色有病气意即告宦者平平好为脉学臣意 
所意 
即示之舍人奴病告之曰此伤脾气也当至春膈塞不通不能食饮法至夏泄血死宦者平即往告相曰 
君之舍人奴有病病重死期有日相君曰卿何以知之曰君朝时入宫君之舍人奴尽食闺门外平与仓 
公立即示平曰病如是者死即召舍人奴而谓之曰公奴有病不舍人曰奴无病身无痛者至春果病至 
四月泄血死所以知奴病者脾气周乘五脏伤部而交故伤脾之色也望之杀然黄察之如死青之兹众 
医不知以为大虫不知伤脾所以至春死病者胃气黄黄者土气也土不胜木故至春死所以至夏死 
者脉法曰病重而脉顺清者曰内关内关之病患不知其所痛心急然无苦若加以一病死中春一愈顺 
及一时其所以四月死者诊其人时愈顺愈顺者人尚肥也奴之病得之流汗数出灸于火而以出见大 
风也(以上史记) 



<目录>卷十\疝瘅痹

<篇名>脾瘅

属性：有病口甘者五气之溢也名曰脾瘅有病口苦者名曰胆瘅 



<目录>卷十\疝瘅痹

<篇名>胃疸

属性：已食如饥者胃疸胃热则消谷也面肿曰风足胫肿曰水目黄曰黄胆 



<目录>卷十\医功报应

<篇名>许学士

属性：许叔微少尝以登科为祷一夕梦神告曰汝欲登科须凭阴德叔微自念家贫无力惟医乃可于是 
精意 
方书久乃通妙人无高下皆急赴之既而所活愈多声名益着复梦其神受以一诗曰药有阴功陈楼间 
处堂上呼卢喝六作五是年登第六名进士第上一名陈祖言下一名楼材及注阙用升甲恩如第五名 
授职官以归与诗中之言无一字瘥此则济人之病急者也 



<目录>卷十\医功报应

<篇名>聂医善士

属性：仪州华亭人聂从志良医也邑丞妻李氏病垂死治之得生李氏美而淫慕聂之貌他日丞往旁郡 
李伪 
称疾使邀之伺其至语之曰我几入鬼录赖君复生顾世间物无足以报德愿以此身供枕席之奉聂惊 
惧趋而出迨夜李复盛饰而就之聂绝袖脱去乃止亦未尝与人言后岁余仪州推官黄靖国病阴吏逮 
入冥症事且还行至河边见狱吏 一妇人剖其腹濯其肠而涤之傍有僧语曰此乃子同官某之妻也 
欲与医者聂生通聂不许可谓善士其人寿止六十以此阴德遂延一纪仍世世赐子孙一人官妇人减 
算如聂所增之数所以荡涤肠胃者除其淫也靖国素与聂善既苏密往访之聂惊曰方私语时无一人 
闻者而奔来之夕吾独处室中此唯妇人与吾知尔君安所得闻靖国具以告聂死后一子登科其孙图 
南绍兴中为汉中FS 县丞属仙井喻迪孺汝砺作隐德诗数百言以发潜德此不复载(夷坚志) 



<目录>卷十\医功报应

<篇名>用诡道以劫流俗

属性：王居安秀才久苦痔疾闻萧山有善工力不能招致遂命舟自乌程走钱塘舍于静邸中使人迎医 
医绝 
江至杭既见欣然为治药饵且云请以五日为期可以除根本初以一药放下大肠数寸又以一药洗之 
徐用药线结痔信宿痔脱其大如桃复以药饵调养数日遂安此工初无难色但放下大肠了方议报谢 
之物病者知命悬其手尽许行橐所有为酬方肯治疗又玉山周仅调官京师旧患膀胱气外肾偏坠 
有货药人云只立谈间可使之正约以万钱及三缣之报相次入室中施一针所苦果平周大喜即如数 
负金帛而去后半月其疾如故使人访医者已不见矣古之贤人或在医卜之中今之医者急于声利率 
用诡道以劫流俗殆与穴坯挟刃之徒无异予目击二事今书之以为世警(泊宅编) 



<目录>卷十\医功报应

<篇名>徐楼台

属性：当涂外科医徐楼台孙大郎于绍兴八年疗溧水县蜡山富民江舜明背疽因邀谢钱三百千之外 
复觅 
银二十五两未许遂以纸捻点药入疮痛甚致毙不一年徐病热哀叫不绝但云舜明莫打我数日死其 
子随母改嫁其医遂绝(丁志) 



<目录>卷十\医功报应

<篇名>符助教

属性：宣城符里镇人符助教治痈疽操心亡状病者疮不毒先以药发之忽一黄衣卒来持片纸示之云 
阴司追汝以藤杖点其背符大叫痛黄衣曰汝元来也知痛随手成大疽而死 



<目录>卷十\医功报应

<篇名>水阳陆医

属性：宣城管内水阳村医陆阳字义若以技称建炎中朱莘老编修妻避寇惊忧致疾陆误投以小柴胡 
汤杀之 
溧水高淳镇李氏子病瘵召之用功未效从出娼家饮索钱并酒馔不与投以刚剂数十粒又杀之绍兴 
九年陆暴病呼曰朱宜人李六郎休打我我便去也旬日死(同上) 



<目录>卷十\医功报应

<篇名>医僧瞽报

属性：温州医僧法程字无枉少瞽百端治之不愈但昼夜诵观世音菩萨名号如是十五年梦中闻菩萨 
呼之 
使前若有物絷其足不可动菩萨叹曰汝前世为灸师误灸损人眼今生当受此报叹以免但吾怜汝诚 
心当使汝衣食丰足遂探怀中掬宝珠满手与之既寤医道大行衣钵甚富至七十余犹在(甲志) 



<目录>卷十\医功报应

<篇名>下胎果报

属性：京师有一妇人姓白有美容京人皆称为白牡丹货下胎药为生忽患脑疼日增其肿名医治之皆 
不愈 
日久溃烂臭秽不可闻每夜声唤远近皆闻之一日遂说与家中云我所蓄下胎方尽为我焚之戒子弟 
曰誓不可传此业其子告母云我母因此起家何弃之有其母曰我夜夜梦数百小儿咂我脑袋所以疼 
痛叫唤此皆是我以毒药坏胎获此果报言讫遂死(名医录) 



<目录>卷十\医功报应

<篇名>承务

属性：宜兴 承务医术精高然贪顾财贿非大势力者不能屈致翟忠惠公居常熟欲见之不可诿平江 
守梁尚书邀之始来既回平江适一富人病来谒医 曰此病不过汤药数剂可疗然非五 
百千为谢不可其家始许半酬拂衣去竟从其请别奉银五十两为药资 求益至百两乃出药为治数 
日愈所获西归中涂夜梦一朱衣曰上帝以尔为医而浓取贿赂殊无济物之心命杖脊二十遂敕左右 
而鞭之既寤觉脊痛呼仆视之捶痕宛然还家未几而死(己志) 



<目录>卷十\医功报应

<篇名>鲍君大王

属性：明州人家女既嫁归宁媵外家幽兰从群婢往后园挑菜忽闷眩仆地言语无伦如有凭附扶至房半 
日方醒 
问其故曰吾必死矣吾前生是河北眼科医有村媪独处病赤目吾阴利其赀投转药杀之尽掩室中之 
藏外无一知者媪诉诸东岳命逮治而吾冥数未竟不可寻索后二十年前身死又注生此州媪久抱恨 
泉壤复往诉岳帝怜之择健 文书诣天下郡县求访殆遍末乃到浙东既至此将入城阍卒呵问示 
以文书卒曰是檄城隍符耳吾城中事乃鲍君大王主之城隍无预拒不得入 与媪迤逦至城外三十 
里 
高桥下潜伏累日别有鬼吏从西来亦驻桥边与岳 更问讯吏曰吾正隶鲍君为急足近往洞庭君山 
庙投书回幸此相遇吾极念汝能从吾行当祈城卒令入也二人拜谢偕往果得入径诣鲍君殿下呈檄 
鲍君展视曰此檄城隍神也汝何自而入 悉以实告鲍君呼曩吏曰只差汝同追吏声喏挟 媪同出 
数日不值一夕到秋家巷闻老妇烧夜香者祝云有女子在某宅为从嫁其词云云媪欣然曰冤家可得 
矣趋至吾居而门神不纳又伏藏后园适方审认已为冥中所录行且就逮宿世冤债定无脱理家人欲 
召巫史救之未暇媵自持刀剔双目而死(戊志) 



<目录>卷十\医功报应

<篇名>医不贪色

属性：宣和间有一士人抱病经年百治不瘥有何澄者善医其妻召至引入密室中告之曰外家以良人抱 
疾日 
久典卖殆尽无以供医药之资愿以身相酬医正色拒之曰小娘子何为出此言但放心当为调治取效 
切不可以此相污万一外人知之非独使某医药不效不有人诛必有鬼责未几其夫疾愈何澄一夕梦 
人引 
入神祠有判官语之汝医药有功不于艰急之际以色欲为贪乱良人妇女上帝令赐汝钱五万贯 
官一资未数月东宫得疾国医不能治有诏召草泽医澄乃应诏进剂而愈朝廷赐钱三千贯与初品官 
自后医道盛行京师号为何药院家 



<目录>卷十\医功报应

<篇名>医以救人为心

属性：医者当自念云人身疾苦与我无异凡来请召急去无迟或止求药宜即发付勿问贵贱勿择贫富 
专以 
救人为心冥冥中自有 之者乘人之急故意求财用心不仁冥冥中自有祸之者吾乡有张彦明善医 
僧道贫士军兵及贫者求药皆不受钱或反以钱米与之人来请召虽至贫下亦去富者以钱求药不问 
多寡必多与药期于必愈未尝萌再携钱来求药之心病若危笃亦多与好药以慰其心终不肯受钱予 
与 
处甚久详知其人为医而口终不言钱可谓医人中第一等人矣一日城中火灾周回 尽烟焰中独存 
其居一岁牛灾尤甚而其HT 上独全此神明 助之其子读书乃预魁荐孙二三人皆庞浓俊爽亦天道 
福善之信然也使其孜孜以钱物为心失此数者所得不足以偿所失矣同门之人可不鉴哉 
伏读张君季明医说无非济人挟物之事而将之FS 至诚三世授受相传一脉是可嘉尚也已余来 
新安恨识之晚将虚心而访以求卫生之经云嘉定甲申春三月中浣星江彭方书于古歙岁寒堂 
医意也果可以纸上索乎虽曰不知书而曰我知医余不信也知书矣而未之广犹不知书也张君 
季 
明示余医书一编载古今事迹至纤悉盖其生平目览耳听凡涉于医者必录录必以其类今老矣搜访 
尚不辍将成一家之书以传于世张世以医名世者季明用心之勤如此其能世其世可知也季明有子 
字九万隶业郡庠性敏而能文使以季明勤于医之心而勤于学其能为张氏大门户亦可知也噫季明 
之用心如此其必有子以大门户又可知也是则季明末编报应之说嘉定甲申首夏末浣四明李(以 
制)书 
上张季明医说季明儒生也集是说以传于世人多笑其流于伎不知真儒生之用心也使世医 
者皆 
以季明之心为心虽庸医足以为良医苟以驵侩之心处之虽良医且庸矣况本庸耶近世士夫所以每 
叹所在无良医人之疾病不得尽其理而死者亦众然岂真无良医耶不仁之心坏之也季明之伯祖子 
充以医术受知于忠宣范公名满京洛察脉语症妙出意表略无毫发隐情诸公待之如神人盖已能儒 
其心矣季明父祖能世其业季明又能力学以求古人之用心则凡有可以广人之闻见使其知所趋避 
以自免于疾与夫参稽已验之效有疾而自能处其疾不为庸医所误是季明之仁术也则是说之集安 
可以伎而笑之耶况季明之于医自有得其伯祖之秘传以是心而行是伎季明其儒医之良者也使 
其得科第而登仕籍其仁民之心又当如何耶此予所以喜之而与题其后云开禧丁卯七夕建安江畴 
跋 
余曩读千金方间遇一二奇症扣诸医莫能识疑蓄既久因念华佗不世出将终无所质究及分教 
新安 
始得张君季明所谓医说者而阅之于是前者之疑涣然释豁然悟而且叹曰是说其有济于世也博矣 
按其伯祖子克生于皇朝元符间尝从蜀王朴学太素能知人贵贱祸福受其衣领秘藏素书甚详 
后以此活人不可胜计季明其传也夫奈近世医道之坏谬悠无耻之徒崇饰疑误援据臆说欺世盗名 
至附以隐僻奇怪使人不易通晓季明疾之因博采传记考古援今远追昔人素书之遗近质当世 
闻之妄推见至真开悟后学纪次殆千余条或由梦感或与神遇积众口已效之传而病症方论若合 
符 
契略无一事 牾其视余子之浅近迂诞者不可同年而语矣昔杨子云悯百氏之争鸣独推五经以为 
众说郛然则季明之书其亦说郛之谓欤若夫用志之勤推心之浓增衍阴 以昌大厥嗣是又无可疑 
者故书此以遗之宝庆丁亥十二月望日东阳徐杲书 
越帅待制汪公镇越累年未尝不以济人救物为心兴利除害为事一日以张氏医说巨编示兴俾 
校正 
其讹谬将锓梓以广其传兴因整襟肃容而观之见其叙医家之本末疾病之精微无虑数十万言吁何 
其详且博也夫医之道大矣自神农黄帝岐伯雷公而下无非圣哲开其源贤智导其流故能拯黎元之 
疾苦赞天地之生育世道既降士大夫以此为技艺不屑为之而升之凡流故以至精至妙之理而出于 
至卑至浅之思其不能起人之疾反以夭其命者多矣此范文正公所以自谓不遇则顾为良医前辈亦 
云治病而委之庸医比之不慈不孝也抑兴思之自昔卓然名家者如和缓扁鹊淳于意张仲景孙真人 
及脉诀等书其论医也莫不以保养为先药石为辅至于察形诊脉必致办于毫芒疑似之末而深痛夫 
世之医者苟简虚骄之习也是书所载大略举矣而以序冠其前者顾乃以医之伐病如将之伐敌当用 
背水阵以决胜是徒见夫华佗之说时出其间而或有以奇捷之方拯人之危者尔愚观近世贤士有为 
症类本草者其说谓道经略载扁鹊数法其用药犹是本草家意至汉淳于意及华佗等方今时有存者 
皆条理药性惟仲景一部最为众方之祖但其善诊脉明气候以意消息之尔至如刳肠剖臆刮骨续筋 
之法乃别术所得非神农家事至哉为论足以发明是书之大旨矣兴既为辨其舛误芟其芜类而间以 
所闻于记录者稍附益之且以其管见复于公庶几不负委属之意云绍定改元孟夏望日门下士山阴 
诸葛兴谨书 
张杲医说十卷四库着录自明以来翻刻改订者有嘉靖癸卯邓正初本嘉靖甲辰顾定芳本嘉靖 
丙 
午沈藩本万历己酉张尧直本朝鲜活字本日本翻印本周恭续编本其宋刊原本见于着录者只此黄 
荛圃 
汪阆源丁松生旧藏今在盔山书库之十卷及群碧楼鬻之中央研究院之九卷经籍访古志所载九十 
两卷今存日本图书寮者耳邓正暗得于厂肆者无第二卷以明刻配补固不逮丁书之具足十卷丁书 
亦有残损尝以它本抄补字迹既劣与目录亦不尽合丁氏尝以沈藩十行本与此宋刊对勘惜其未见 
顾定芳本不能推见诸刻递嬗之迹也今年春馆中又购得顾本其行格一准宋本参校三书得失具见 
爰就宋本阙字根据顾本补写其全叶均脱者以顾本配之亟付景印以饷学人傥亦黄丁诸先生所欣许 
乎杲之家世见第三卷太素之妙条可补宋史方伎传是书取材之富椠印之精提要及访古志言之綦 
详固今日治国医研故书者所当胝沫抑吾闻时贤盛倡抽印四库珍本之说妄谓阁书 录校勘率未 
精采似宜根据提要访求公私藏庋初刻精印为之流布当愈于四库抄胥之本谨举此以为先河云癸 
酉夏五月镇江柳诒征。 

