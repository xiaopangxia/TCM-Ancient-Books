<篇名>妇科问答
书名：妇科问答
作者： 
朝代： 
年份： 



<目录>

<篇名>经症十八问

属性：\x一问∶妇人室女，一生经闭不通，服何药？\x 
答曰∶视其血，不足者当服养荣补肾之剂；脉有余而气相并者当服顺气生血之剂。 
养荣补肾∶ 
生地 川芎 茯苓 白芍 陈皮 甘草 杜仲 续断 知母 当归 条黄芩 
顺气生血∶ 
川芎 当归 乌药 香附 陈皮 甘草 生地 花粉 木香 丹皮 玄胡索 
\x二问∶室女经闭成劳，服何药？\x 
答曰∶男子精盛则怀女，女子精盛则怀胎，阴阳和而雨泽降，速与配偶可也。宜补中益气汤∶ 
人参 白术 陈皮 甘草 当归 黄 柴胡 升麻 茯苓 白芍 香附 
\x三问∶寡妇凡姑经闭，服何药？\x 
答曰∶此独阴无阳也，宜服养血剂∶ 
生地 川芎 当归 白芍 茯苓 陈皮 甘草 知母 杜仲 黄柏 香附 
\x四问∶娼妇经闭，服何药？\x 
答曰∶娼妇无经闭之理，因原气不足而为男子所伤，故经闭而不通。宜服补血之剂∶ 
熟地 川芎 当归 白芍 茯苓 陈皮 甘草 杜仲 川断 香附 
\x五问∶妇人室女经事过期而来，服何药？\x 
答曰∶此症有气涩滞者，有血虚者。肚不痛身微热当服清热养荣剂∶（批∶此症单是血虚肚不 
痛者为真） 
首乌 知母 条芩 当归 生地 白茯苓 白芍 陈皮 香附 甘草 
气血涩滞者肚痛、腰痛、胸膈不宽，当服顺气和荣汤∶ 
乌药 香附 木香 陈皮 川芎 玄胡索 丹皮 当归 红花 甘草 
\x六问∶经事不及期而来，服何药？\x 
答曰∶此症有血热者，有气多伤血海者，大抵血热妄行之症多耳。血热者，宜服凉血地黄 
汤∶（批∶此症宜问经色紫者为火为热，淡者为寒为虚）。 
犀角 地黄 白芍 黄芩 知母 山栀 甘草 当归 茯苓 
气多伤血海者，服益气养荣汤∶ 
香附 甘草 川芎 白茯 白芍 当归头 生地 陈皮 杜仲 川续断 
\x七问∶妇人经事将来而小腹作痛，服何药？\x 
答曰∶过期作痛属血虚，当服养荣之剂。此气血涩滞，宜服顺气和荣汤∶ 
乌药 香附 枳壳 苏梗 陈皮 玄胡索 甘草 川芎 当归 白茯 白芍 牡丹皮 木香 
\x八问∶经水有紫黑色，有深红色，服何药？\x 
答曰∶紫黑有二，有气血相并者，有热而成者。气血相并，肚痛是也；热而成者，肚不痛 
是也；淡红色者，血虚 
也。三者皆宜服四物汤∶ 
熟地 当归 芍药 川芎 
\x九问∶妇人月水淋清不断者，服何药？\x 
答曰∶此症多属气，亦有经行之时食生冷物，多有此症。宜服归附丸∶ 
当归（四两，酒洗） 香附（四两，酒洗） 
\x十问∶老年经水不断，服何药？\x 
答曰∶经水不断成淋，然气血俱盛，虽老年不断亦无妨。宜加减补中益气汤∶ 
人参 白术 甘草 橘红 柴胡 升麻 香附 川芎 归身 
\x十一问∶妇人淋症，服何药？\x 
答曰∶淋症肾虚而膀胱热也。肾虚则便数，膀胱热则便涩，其状∶小腹疼痛，涩数淋漓。故 
淋症有五∶曰赤、曰白、曰热、曰石、曰沙，当辨其湿热虚实而治之，不可执一论也。若小便 
频频欲出而不多，此肾与膀胱俱虚而热乘之也，不可以淋症治。宜服滋阴抑火方∶ 
黄柏 生地 升麻 甘草 知母 柴胡 防己 当归 山栀 陈皮 
\x十二问∶妇人白带，服何药？\x 
答曰∶湿气流注下焦，渗泄膀胱，故变为白带。其症腰酸痛，四肢少力。宜服后药∶ 
川芎 知母 归身 杜仲 白茯 生地 白芍 山茱 陈皮 牡蛎 甘草 续断 牛膝 
\x十三问∶妇人暴崩而血不止，服何药？\x 
答曰∶阴阳相搏谓之崩。血不归经，故下血不止耳。宜服调荣益气汤∶（此症急救方∶ 
用墨荷叶蒂及枣灰，以大红 
棕纬煎。批∶此三味煎汤调服，历用多效。又用棕蓑衣烧灰，陈酒送下即愈）。 
川芎 白茯 香附 归头 人参 荆芥 白芍 阿胶 杜仲 蒲黄 地榆 生地 续断 甘草 
\x十四问∶血崩而小腹作痛，服何药？\x 
答曰∶血崩脉急者死，迟者生，紧大者死，虚少者生。崩痛病而腹痛，医者甚难治。治崩 
而腹愈痛，治腹痛而愈崩甚。愚即用前调益气汤加小茴香一钱，服之频效。医家明此症者鲜。 
\x十五问∶妇人月水准而不成胎者，当服何药？\x 
答曰∶有子宫寒者，有男子宫冷不入子宫者，皆不受胎。宜服暖宫种子补荣之药∶ 
蕲艾（醋炙二两） 当归（酒洗二两） 知母（二两） 木香（少许） 香附（四两） 茯苓 
（二两） 黄柏（二两） 人参（二两） 杜仲（二两） 山萸（二两） 生地（三两） 
熟地（二两） 牛膝（二两） 川芎（二两） 枸杞子（二两） 
\x十六问∶妇人咳嗽吐血，腹痛泄泻，胸膈痞闷，喉咙痰塞，饮食少进，手足麻木，如此\x 
\x之症，当服何药？\x 
答曰∶人以脾胃为主。胃为水宫之海，脾为传化之器，而气血精光，皆赖饮食以滋养。若气 
禀素弱，兼之气郁不舒，则脾胃必伤，而精神益减，此前症所由生也。咳嗽吐血者，肺热生痰， 
而肝不纳血也；腹痛作泻者，暴注不迫或有痰饮，或有食疼而腹泻，泻而腹疼，亏损乎脾土之气 
也；胸膈痞塞，随火上升，窒碍于咽喉之间也；饮食少进，胃弱而不能运化者，手足麻木，湿 
痰滞于经络也。如此之症，受病多端，若不早治，恐后难去其根也。用药亦不易，若以热症 
治之，反助火而生痰；若以寒剂服之，必损胃而成泻；顺气 
宽中而体愈气，补血则中益满而肠必滑。宜服平肝剂、刮心火、滋肾水、清肺金、健脾土之药， 
以拔去病根，痰疾可瘳矣。然必须戒恼怒、节饮食、省劳碌方妙。宜服平肝清肺健脾汤∶ 
黄连 花粉 木通 白术 白芍 柴胡 泽泻 甘草 陈皮 贝母 山楂 苏梗 白茯 
\x十七问∶妇人久患崩症，兼之泄泻，当服何药？\x 
答曰∶宜服补血、调血、调荣健脾之剂。 
生地 白术 续断 白茯 陈皮 当归头 白芍 甘草 杜仲 蒲黄 泽泻 山药 黄连 
\x十八问∶妇人伤寒，何治？\x 
答曰∶妇人伤寒与男子不同。男子调其气，妇人调其血。况妇人以血为本，气血宜行， 
其神自清。若经后、产后去血过多，津液燥少，致使阴阳俱虚、乍寒乍热，有类伤寒。但当服 
清热养血和解之剂∶ 
川芎 当归 柴胡 黄芩 陈皮 甘草 防风 花粉 紫苏 白茯 



<目录>

<篇名>胎前三十四问

属性：\x一问∶胎前不语者，何治？\x 
答曰∶凡声出于肺，不言多属痰，盖气闭于心窍也。亦有哑胎，不必服药。 
砂仁（一两水煎，空心服） 
\x二问∶胎前伤寒，服何药？\x 
答曰∶宜服紫苏饮，以发散风邪。 
紫苏 香附 枳壳 黄芩 羌活 防风 柴胡 陈皮 甘草 川芎 
\x三问∶胎前霍乱吐泻，服何药？\x 
答曰∶因孕妇饮食不节，触冒风邪寒冷，致使阴阳不和、清浊相干、膈胃虚冷，此霍乱也。 
如壮热或心腹痛，使风入于腹内，吐泻并发，甚以伤胎。急服下药∶ 
浓朴 香附 橘红 当归 人参 干姜 
\x四问∶胎前大小便不通，服何药？\x 
答曰∶脏腑气盛而生寒热，热积停处即成病也。若热入大肠，则大便闭。宜服下药以润之∶ 
水通 枳壳 赤茯 山栀 甘草 车前子 麻仁 瞿麦 黄芩 
\x五问∶胎前咳嗽，服何药？\x 
答曰∶五脏六腑皆受气于肺。咳嗽者，感于寒也。秋则肺受之，冬则肾受之，春夏则心肝 
受之。其诸脏咳嗽不已，则伤胎。宜服后药∶ 
白芍 白茯 橘红 桑皮 连翘 甘草 知母 山栀 桔梗 前胡 黄芩 贝母 
\x六问∶胎前鼻衄，服何药？\x 
答曰∶由伤动血气所致，若血气调和，则病奚。有劳伤、生动。因而生热，气逆流于 
鼻，则衄，多致坠胎。产后衄者不治，宜服下药∶ 
犀角 阿胶 生地 当归 桔梗 黄 白芍 白茯 
\x七问∶胎前痢疾，服何药？\x 
答曰∶脉沉细者生，洪大者死。经云∶胎前痢疾，产后多死。宜服黄连护胎饮，可无虞。 
人参（一钱） 甘草（六分要白） 豆蔻（八分要白） 陈皮（一钱） 木香（少许 
另磨） 浓朴（一钱） 黄连（一钱） 泽泻（八分） 归身（一钱） 茯苓（一钱） 
白术（一钱） 白芍（一钱五分） 
\x八问∶胎前疟疾，服何药？\x 
答曰∶以草果饮治之，即愈。 
甘草 草果 乌梅 苍术 浓朴 陈皮 枳实 
\x九问∶胎前眩晕，服何药？\x 
答曰∶有痰，有虚，痰则服补中益气汤∶ 
黄 （五钱） 甘草（五钱） 人参（三钱） 白术（七钱五分） 柴胡（四钱五分） 
升麻（五钱） 陈皮（七钱五分） 贝母 竹沥（一两） 
水二钟煎八分服下。 
虚则宜服十全大补汤∶ 
人参（去芦） 白术（去芦土蒸炒） 甘草（炙） 当归（酒洗） 黄 白芍（酒浸炒） 
地黄（酒洗焙） 川芎 肉桂（去皮） 
上为 咀，每服五钱，水二钟，姜三片，枣二枚，煎八分，空心服。 
\x十问∶胎前四肢浮肿及腹大，服何药？\x 
答曰∶因产过虚，水血散入四肢，遂致腹胀手足（浮肿）、面目昏浮、大便闭结。必 
利小便为主，宜服后药∶ 
苏梗 陈皮 白茯 桑皮 枳壳 大腹皮 木通 桔梗 车前子 
\x十一问∶胎前内伤，凝血作痛，既不能服活血之剂，何以治之？\x 
答曰∶此必内伤，宜安胎为主。服∶ 
川芎 当归 白芍 艾叶 白茯 甘草 陈皮 香附 乌药 
\x十二问∶胎前手足麻痹，服何药？\x 
答曰∶此血少耳，宜服补血安胎之剂∶ 
人参 白术 白茯 生地 当归 白芍 甘草 香附 
黄芩 川芎 
\x十三问∶胎前忽耳聋，忽目盲，服何药？\x 
答曰∶此暴怒所致，宜服安胎饮∶ 
当归 陈皮 白芍 甘草 川芎 熟地 黄芩 白术 砂仁 
\x十四问∶胎前咳嗽吐血，吉凶若何？\x 
答曰∶诸血皆可治，惟面青声哑者不治。宜服安胎清金饮∶ 
知母 白茯 五味子 甘草 前胡 款冬花 麦冬 桔梗 黄 人参 阿胶（蛤粉炒） 
\x十五问∶胎前下血不止，服何药？\x 
答曰∶因劳役、喜怒，触动胎气，故下血耳。宜服固胎保安汤∶ 
川芎 香附 归首 蒲黄 阿胶 艾叶 白术 生地 黄芩 
\x十六问∶有胎无胎，何验？\x 
答日∶六脉洪大而身不热者，是也。反则无胎。左手大为男，右手大为女。六脉洪大者， 
难胎也；两手洪大者，是双胎也。 
\x十七问∶妇人腹胎有鬼胎，何验？\x 
答曰∶视其脉，乍大乍小、乍短乍长，或时鸟啄，或绵绵而来，不知度数，浮沉不一者， 
是也。宜灸鬼哭穴。 
\x十八问∶妇人欲产未产，何治？\x 
答曰∶此气逆也，当顺其气，自然安妥。宜服∶ 
砂仁 白芍 乌药 香附 白茯 大腹皮 陈皮 甘草 苏梗 川芎 当归 
\x十九问∶妇人未产，乳汁先生，何故？\x 
答曰∶此名鬼泣，不必服药。 
\x二十问∶胎死腹中，何治？\x 
答曰∶小便作痛，如寒热、面黑而青者，子死也。因胎母患热症，熏灸其胎，是以欲死。宜用∶ 
官桂（一钱） 麝香（五分） 
研细末温酒服下。 
\x二十一问∶妊娠难产，累日不下者，何治？\x 
答曰∶宜服顺气滑胎饮∶ 
川芎 当归 白茯 白芍 苏梗 大腹皮 乌药 香附 陈皮 甘草 天花粉 车前子 滑石 
葱头（三个） 伏龙肝 黄杨头（七个） 
或产生如醒散（秘传用蛇腿一条 ） 
麝香（一钱） 金箔（五张） 朱砂（三钱） 伏龙肝（一钱） 车前子（一钱） 当归（一两） 
秋葵子（三钱） 牛膝（二钱） 白芷（三钱） 枳壳（二钱） 川芎（二钱） 白芍（一钱） 
大腹皮（二钱） 
\x二十二问∶胎上逼心，何治？\x 
答曰∶因妊娠血气不和，而劳役过度，致儿恐动，而上逼心。宜服安胎理气饮∶ 
香附 乌药 白茯 白芍 川芎 归身 人参 苏梗 陈皮 甘草 大腹皮 
\x二十三问∶妊娠心腹痛，服何药？\x 
答曰∶宜服分气和平汤∶ 
乌药 香附 木香 青皮 白芍 陈皮 苏头 归首 枳实 
\x二十四问∶胎未下，胞水先破，盖服何药？\x 
答曰∶宜服无忧散∶ 
当归（三钱） 川芎（三钱） 白芍（三钱） 木香（一钱五分） 枳壳 
（一钱） 乳香（二钱） 血余灰（一钱五分） 
\x二十五问∶横产，服何药？\x 
答曰∶小儿生下先露手，忽露臂，未尝用力，产母遂知横而不能下。设有此疾，即令仰卧，令收 
生者轻手推儿身，渐渐直进，以中指抵其背推上去，候其转身，与推生散一钟，方可用力。 
车前子 当归 秋葵子 牛膝 白芷 大腹皮 枳壳 川芎 白芍 
\x二十六问∶倒产者，何治？\x 
答曰∶因胎气不足，用力太早，致令生不顺而足先露也。当令产母仰卧，使收生者推入分 
毫，产母不得用力，亦不可惊恐，候儿自顺，却令收生者轻手纳入阴户，推其足上，渐渐顺下。 
待其自转门户，煎催生散服之，方可用力。 
\x二十七问∶偏生者，何治？\x 
答曰∶因儿回转其身，未顺生路，却被产母用力一送，致令儿头偏，虽近门路而不能生下。 
当令仰卧，使收生者轻推儿上，以手抵其头，用力生下。 
\x二十八问∶冻产者，何治？\x 
答曰∶三冬血凝不散，以致难生。宜闭户生起火炉，以绵衣裹煨产母，和其血，则易产也。 
\x二十九问∶盘肠生者，何治？\x 
答曰∶临产则肠先出，复生子，子缓其肠不收。以醋半盏、新汲水七分，三 产母面上，其 
肠即上。上收一法∶用蓖麻子十四粒，研膏贴产母头顶上，其肠即上，上即收去。 
\x三十问∶临产时，胎死腹中，何治？\x 
答曰∶因产母潮热经旬，脏腑热极熏其胎，又兼吃热毒之物，或交合伤胎，致于子死腹中 
矣。宜服下药∶ 
车前子 当归 秋葵子 牛膝 枳壳 大腹皮 乳香 白芍 甘草 木香 川芎 白芷 
\x三十一问∶小产者，服何药？\x 
答曰∶因妊娠血气不足，怒至气伤肝，血不能养胎故也。大抵正产之理顺，小产之理逆， 
凡遇妊后，多服安胎之剂为炒。不然，血室滑致小产者多矣。 
\x三十二问∶胎衣不下者，何治？\x 
答曰∶积血攻入衣中，粘滞不能坠落也。宜服后药。 
红花 枳壳 当归 赤芍 蓬术 天花粉 朴硝 官桂 甘草 威灵仙 
\x三十三问∶胎前伤寒，服何药？\x 
答曰∶安胎为主∶ 
紫苏 白茯 枳壳 香附 黄芩 陈皮 甘草 川芎 当归 
\x三十四问∶胎前小便不通，腹中作痛，服何药？\x 
答曰∶宜服后药∶ 
枳壳 甘草 山栀 灯心 苏梗 白茯苓 白芍 木通 陈皮 



<目录>

<篇名>产后三十四问

属性：\x一问∶产后阴脱，何治？\x 
答曰∶因气血俱虚，不能升敛也。宜服∶ 
人参 当归 白茯 麦冬 甘草 川芎 生地 陈皮 香附 
\x二问∶产后玉门不闭，何治？\x 
答曰∶宜服后药∶ 
川芎 当归 茯苓 陈皮 甘草 续断 杜仲 人参 牛膝 熟地 
\x三问∶产后不语者，何治？\x 
答曰∶心有七窍，因产后败于血、闭于心窍，心气闭塞，故不语也。宜服∶ 
石菖蒲 荆芥 香附 茯苓 当归 陈皮 甘草 丹皮 
\x四问∶产后狂言乱语，何治？\x 
答曰∶因产后之气虚弱，神不守舍故也。宜服后药∶ 
茯苓 远志 枣仁 荆芥 甘草 石菖蒲 当归 川芎 香附 陈皮 丹皮 
\x五问∶产后咳嗽，服何药？\x 
答曰∶宜服清肺饮∶ 
玄参 桔梗 前胡 山楂 天花粉 白桑皮 甘草 枳实 牡丹花 马兜铃 
\x六问∶产后发热，口干作渴，唇裂生疮，服何药？\x 
答曰∶宜服后药∶ 
连翘 花粉 玄参 桔梗 前胡 丹皮 当归 陈皮 甘草 
\x七问∶产后寒热如疟，服何药？\x 
答曰∶宜服后药∶ 
川芎 枳实 当归 前胡 白茯 半夏 丹皮 青皮 香附 甘草 陈皮 山楂 
\x八问∶产后小便短涩，服何药？\x 
答曰∶此血热积于小便也，宜服八正散∶ 
木通 猪苓 泽泻 茯苓 赤芍 海金沙 广皮 甘草 瞿麦 灯心 车前子 
\x九问∶（原缺）\x 
\x十问∶产后中风不语者，何治？\x 
答曰∶因产后元气虚弱，或赤脚下床踏于冷地，或月内房事，或当风取凉洗，风邪触伤所致。宜服后药∶ 
川芎 半夏 当归 广皮 枳实 丹皮 甘草 白茯 防风 僵蚕 赤芍 
\x十一问∶产后取重物，膀胱坠下，出外不收，何治？\x 
答曰∶产后原气虚弱，又劳役太过，致伤五脏，故阴中挺出一物。宜服∶ 
升麻 熟地 当归 川芎 白茯 山茱萸 人参 广皮 甘草 
\x十二问∶产后忽心痛，不可忍，何治？\x 
答曰∶此亦恶血上升之故也，宜服后药∶ 
枳实 乌药 蓬术 青皮 山楂 玄胡索 广皮 甘草 浓朴 没药 木香 小茴香 
\x十三问∶产后疟疾，何治？\x 
答曰∶宜服后药∶ 
川芎 广皮 山楂 青皮 半夏 白茯苓 枳实 浓朴 
\x十四问∶产后痢疾，何治？\x 
答曰∶宜服胃风汤∶ 
木通 猪苓 泽泻 苍术 浓朴 山楂 蓬术 白茯 赤芍 陈皮 木香 草豆蔻 枳实 甘草 
\x十五问∶产后吞酸，何治？\x 
答曰∶宜服下药∶ 
枳实 丹皮 山楂 香附 广皮 浓朴 半夏 甘草 
\x十六问∶产后眩晕，何治？\x 
答曰∶宜服下药∶ 
天麻 当归 白茯 荆芥 前胡 花粉 陈皮 丹皮 益母草 
\x十七问∶产后麻木，何治？\x 
答曰∶宜服后药∶ 
生地 当归 天麻 白茯 丹皮 广皮 秦艽 甘草 杜仲 牛膝 续断 
\x十八问∶产后血晕，何治？\x 
答曰∶宜服清魂汤∶ 
川芎 当归 荆芥（炒） 泽兰叶 益母草 石菖蒲 白茯 甘草 赤芍 牡丹皮 广皮 
\x十九问∶产后小腹痛，何治？\x 
答曰∶此瘀血未尽也，宜服芎归散∶ 
川芎 归尾 红花 赤芍 丹皮 玄胡索 蓬术 香附 乌药 
\x二十问∶产后乳汁不通，何治？\x 
答曰∶宜服芎归涌泉汤∶ 
川芎 当归 木通 白芷 花粉 漏芦 甘草 桔梗 陈皮 赤芍 牡丹皮 
\x二十一问∶产后兜枕痛，服何药？\x 
答曰∶小腹中有块，疼痛者是也。宜服芎归汤∶ 
川芎 归尾 乌药 香附 蓬术 玄胡索 红花 丹皮 陈皮 赤芍 花粉 浓朴 
\x二十二问∶产后谵语，何治？\x 
答曰∶心主血，产后去血过多，精神失守故也。脉若大 
热甚者，难治。宜用镇心宁神汤∶ 
酸枣仁 石菖蒲 茯神 远志 麦冬 甘草 黄连 陈皮 薄荷 当归 
\x二十三问∶产后瘀血不止腰痛者，服何药？\x 
答曰∶宜服益荣汤∶ 
川芎 白茯 当归 白芍 甘草 香附 续断 陈皮 杜仲 牛膝 知母 破故纸 
\x二十四问∶产后汗出不止，何治？\x 
答曰∶宜服后药∶ 
麻黄根 酸枣仁 白茯神 麦冬 赤芍 炙干姜 益母草 当归 甘草 陈皮 
\x二十五问∶产后频尿而不多者，何治？\x 
答曰∶此湿热也，宜服渗湿抑火之剂∶ 
通草 陈皮 花粉 白茯 白芍 车前子 玄参 甘草 
\x二十六问∶断产，服何药？\x 
答曰∶宜服无忧散∶ 
白芷 赤芍 川芎 当归 丹皮 玄胡索 蓬术 陈皮 花粉 
\x二十七问∶产后乳痈，何治？\x 
答曰∶宜服橘翘汤∶ 
橘叶 连翘 川芎 当归 花粉 桔梗 玄参 枳壳 陈皮 甘草 防风 青皮 赤芍 牡丹皮 
\x二十八问∶产后小便不通，服何药？\x 
答曰∶宜服通米散∶ 
桃仁 郁李仁 麻仁 当归 木通 陈皮 蓬术 天花粉 猪苓 前胡 枳实 牡丹皮 
\x二十九问∶产后血泄泻，服何药？\x 
答曰∶此脾肺二经受病，宜服清热宁肺健脾汤∶ 
前胡 黄连 花粉 桑皮 桔梗 玄参 木通 泽泻 猪苓 白茯 山楂 赤芍 陈皮 甘草 
\x三十问∶（原删）\x 
\x三十一问∶产后大便七、八日不通，发热腹胀，何治？\x 
答曰∶宜服顺燥宽中汤∶ 
枳实 陈皮 大黄（酒制） 当归 麻仁 郁李仁 桃仁 丹皮 花粉 
\x三十二问∶产后腿足疼痛，不能行步，何治？\x 
答曰∶宜服芎归独坐汤∶ 
独活 牛膝 红花 杜仲 米仁 桑寄生 川芎 甘草 当归 丹皮 秦艽 萆 木瓜 防己 
\x三十三问∶产后伤寒，何治？\x 
答曰∶产后去血过多，元气虚弱，乍寒乍热，状如伤寒也。轻轻淅淅、恶寒、翕翕发热、微嗽鼻塞 
，重者头痛体疼，饮食不进。虽当发汗，如麻黄不可用。宜服后药∶ 
花粉 丹皮 甘草 山楂 干葛 陈皮 枳实 羌活 前胡 川芎 
\x三十四问∶产后胸膈不宽，小腹疼痛，时发寒热，何治？\x 
答曰∶产后元气虚弱，瘀血未尽，余血与气相搏，随其上下而成胸膈不宽、小腹疼痛、时发寒 
热也。若以血虚用参、 、地黄之药，则瘀血补住而不行；若以积聚而用姜、桂、蓬术之药，则元气益 
耗而愈虚。当服生新血、去瘀血而调理之药，方为两全。用理气和荣汤∶ 
川芎 甘草 当归 香附 丹皮 益母草 山楂 红花 木香（少许） 白茯 陈皮 
临产时先服四物汤，加枳壳以理气，加牛膝以达下，屡试屡验。产后服童便一盏。 



<目录>

<篇名>杂症四十三问

属性：\x一问∶妇人中风，右身半边不遂者，何治？\x 
答曰∶右属气，此伤气也。须服行气汤∶ 
人参 香附 白芷 青皮 陈皮 白茯苓 白术 甘草 
又用八味顺气散加枳壳、香附，腰痛加红花、柴胡。 
凡中风者先服此汤以顺气。 
\x二问∶妇人中风，左边半身不遂者，何治？\x 
答曰∶左属血，此伤血也，须服活血之药∶ 
当归 枳壳 香附 红花 甘草 赤芍 乌药 青皮 木香 官桂 
\x三问∶妇人中风，口眼歪斜，言语不清，头痛难眠者，何治？\x 
答曰∶血少着风，医风先医血，血行风自灭。须服大补气血之剂，兼治痰。用二陈汤。 
\x四问∶妇人中风，有肥瘦不同，如何治之？\x 
答曰∶肥人治痰，瘦人补血。用补中益气汤，加贝母、黄连。 
\x五问∶妇人中风，有汗不出与大便秘结，如何治之？\x 
答曰∶大补血、生血兼痰治之，以四物汤为主，去熟地。 
\x六问∶妇人伤风咳嗽，有痰、身热、头痛多汗者，何治？\x 
答曰∶用旋覆花汤加人参。 
\x七问∶妇人头痛身热，鼻息咳嗽者，何治？\x 
答曰∶用人参败毒散，咳嗽加桔梗、半夏、桑皮、姜三枣一。 
\x八问∶妇人咳嗽有发于旦者，何治？\x 
答曰∶此阳火也，用黄芩之类治之。 
\x又问∶有发于夕者，何治？\x 
答曰∶此阴火也，用生地之类治之。 
\x九问∶妇人连年咳嗽不止者，何治？\x 
答曰∶此脾胃虚寒也，用人参润肺汤。 
\x十问∶妇人胸中嘈杂，食过即饥者，何治？\x 
答曰∶此虚火太盛也，用山栀、半夏、黄连、橘红。若肥人，用二陈汤加白术、苍术、山栀、抚芎。 
\x十一问∶妇人胸中常饱，不能进食者，何治？\x 
答曰∶此浊气在上，故生填胀。用木香顺气散。 
\x十二问∶妇人夏四月四肢倦怠，气不能舒者，何治？\x 
答曰∶调理脾胃为上，用清暑益气汤。 
\x十三问∶妇人周身骨痛，有风、有劳、有痰者，何治？\x 
答曰∶周身痛，心嘈，痰也。用二陈汤，加枳壳、山栀、橘红；满身痛、手足肿者，湿也。用健 
脾汤；满身痛、内热、口干、面黄者，劳也。以血虚断之，用逍遥散；身热、咳嗽者，风也，用金沸散。 
\x十四问∶妇人皮肤折裂，口渴舌干或大小便结者，何治？\x 
答曰∶此症要犯血淋，今所患者，血枯也。当以散血补气为主，如生地、黄连、知母之类。 
\x十五问∶妇人小便利而大便结，或大便通而小便结者，何治？\x 
答曰∶宜服生血之剂。 
\x十六问∶妇人喉中痰塞如块，又如梅核吐不出、咽不下，何治？\x 
答曰∶此气郁也，用二陈汤，去半夏，加贝母，黄连、枳实可也。或用四七汤治之，尤妙。 
\x十七问∶妇人饮食呕吐而不纳，甚至药亦不纳者，何治？\x 
答曰∶此伤胃也，宜服下药∶ 
半夏 生姜 藿香 乌梅，忌甜食。 
\x十八问∶妇人老疟而腹中有癖者，何治？\x 
答曰∶宜用清胃汤。 
\x十九问∶妇人泻而见血，有散、有块、有鲜、有紫，如何辩其为伤、为痢、为脏毒？\x 
答曰∶泻而见血，有散有块，以手按之，腹作痛，此伤也，用胃风汤；腹作响，即欲去后 
者，此痢也，用加减平胃散；腹不痛，不时去血，乃脏毒也，用槐角丸。 
\x二十问∶妇人痢疾，不去纯红者，何治？\x 
答曰∶此中暑毒盛，此症难治。 
\x又问∶禁口痢者，何治？\x 
答曰∶此热毒冲心，呕而不食也。用黄芩、吴茱萸，或仓 汤。 
\x二十一问∶妇人胸中作痛，呕吐清水，得食即止，不食即饥者，何治？\x 
答曰∶此火病也，服养胃汤，去参，加姜、炒黄连、香附。 
\x二十二问∶妇人呕吐清水及黄水，食物痰饮，冬、夏各用何药？\x 
答曰∶用养胃散，夏月去参加半夏，冬月用炮姜。 
\x二十三问∶妇人腹胀者，何治？\x 
答曰∶此多气也，用木香流气饮。如气下陷，加升麻，有痰，加半夏。 
\x二十四问∶妇人胸中痞满壅塞者，何治？\x 
答曰∶宜用指迷七气汤加木香。 
\x二十五问∶妇人腹中有块，聚散生降、发寒热、作痛者，何治？\x 
答曰∶有形作血治，服∶ 
蓬术 甘草 三棱 藿香 香附 益智仁 半夏 姜枣 
\x二十六问∶妇人时时腰痛者，何治？\x 
答曰∶用补中益气汤，加杜仲。 
\x二十七问∶妇人腰膝走注，痛如虎咬之状不可忍者，何治？\x 
答曰∶此伤也，当服活血药，如当归、白术、牛膝之类，加童便。 
\x二十八问∶妇人跌扑闪挫，损伤凝血，胸肋作痛者，何治？\x 
答曰∶用活血药，加丹皮，此乃生新血、去宿血之药。煎好，加童便。 
\x二十九问∶妇人心胸嘈杂者，何治？\x 
答曰∶妇人多患此症，乃多痰故也。皆汗液变成痰涎。不知，以血嘈治，谬矣。宜用旋覆花汤，加贝母、姜汁。 
\x三十问∶妇人遍身麻木者，何治？\x 
答曰∶麻者，气虚也；木者，无血也，又有胃中有痰而麻木者，有血虚而麻木者。凡妇人肥，血而心嘈，当以痰治 
之；黄瘦而无力者，当以血虚治之。 
\x三十一问∶妇人遗尿、遗粪者，何治？\x 
答曰∶此气虚也，宜用补中益气汤，数帖而愈。 
\x三十二问∶妇人阴痛、阴痒者，何治？\x 
答曰∶此湿也，用柴胡石膏汤。 
\x三十三问∶妇人阴痒不可忍者，何治？\x 
答曰∶此湿热生虫蚀之也，不治，渐渐淫入脏腑。速用杏仁研烂，布包入阴户之内，一二日即愈。 
\x三十四问∶妇人小便尿血者，何治？\x 
答曰∶此下元委曲之火也，炒山栀不可无。 
\x三十五问∶妇人破伤凤，如何断之？\x 
答曰∶此患非轻。如头目青黑、额上出汗如珠不流、眼小目瞪、身上出汗如油，必不可治。如 
伤不至此，当服防风散。 
\x三十六问∶妇人腹中有块，诸药不效者，何治？\x 
答曰∶宜鬼见愁草打汁，和酒饮之。或晒干力末，酒调亦可。 
\x三十七问∶妇人交伤者，何治？\x 
答曰∶小便出大便者，谓交伤，传送失度也。用茯苓散分利水谷，再服黄连阿胶丸。 
\x三十八问∶妇人喉咙作痛者，何治？\x 
答曰∶此名虚火，不可误以乳蛾治之。止用人参、薄荷、贝母、干葛、桑皮、甘草、桔梗、 
玄参、花粉、当归、生地之类。如因酒伤人作痛，去人参活之。 
\x三十九问∶妇人阴户生疮者，何治？\x 
答曰∶用桃仁捣烂，麻布裹塞之。 
\x四十问∶妇人阴户如水者，何治？\x 
答曰∶用母丁香，缝纱囊如指头大者，塞入内即暖。 
\x四十一问∶妇人无病而阴痛者，何也？\x 
答曰∶必交伤也，用炒盐，青布裹熨之。 
\x四十二问∶胎前心口气塞，腹痛自痢非痢，何治？\x 
答曰∶以安胎为主。宜用后药∶ 
白术（二钱） 紫苏（五分） 甘草（五分） 陈皮（八分） 当归（二钱） 
川芎（一钱） 黄芩（八分） 木香（三分） 
气顺，去木香；虚，加熟地；腰痛，加山药、姜一片、枣三个。 
\x四十三问∶妇人产后腰痛、腹痛，恶露似通非通，何治？\x 
答曰∶可用后药∶ 
川芎（一钱） 当归（二钱） 甘草（三分） 桃仁（十粒） 干姜（五分） 
酒六匙，煎服。 

