
<篇名>伤寒悬解
书名：伤寒悬解
作者：黄元御  
朝代：清  
年份：公元1644-1911年  



<目录>卷首\仲景微旨

<篇名>寒温异气

属性：伤寒温病各不同气素问生气通天论阴阳之要阳密乃固阳强不能密阴气乃绝因于露风乃生寒热是以冬伤于寒春必病温 
金匮真言论精者身之本也故藏于精者春不病温冬伤于寒即冬不藏精之变文也阳生于春而长于夏收于秋而藏于冬冬时地下 
之温暖者阳气之密藏也人于此际宜顺天时以藏阳气蛰藏者肾精之职精密则阳藏矣冬不藏精阳气疏泄天当极寒之际人行盛 
暑之令相火炎蒸精液消亡是谓冬伤于寒此缘冬时肾精不秘阳飞火腾伤其寒水蛰藏之令气非感冒寒邪冬时不病也一交春夏 
木火司气内热愈增偶因风露侵伤郁其内热则为温病（春为温病夏为热病时令不同名目虽殊实一证也）病因外感而根原内 
伤感在经络而伤在脏腑故病传三阳即内连三阳之腑病传三阴即内连三阴之脏在脏在腑但热无寒以其原有内热因表郁而里 
发也六日经尽则脏腑经络表里皆热故曰三阴三阳五脏六腑皆受病也（素问热论语）伤寒中风本无内热但因风寒外感而发 
病在经络不在脏腑阳盛而后传阳明之腑阴盛而后传太阴之脏其视温病之热自内发者不同而病传阳腑则为热病入阴脏则为 
寒（名曰病入实里气之自病也）其视温病之表里皆热者亦不同也叔和混热病于伤寒（叔和叙例引热病之文以释伤寒寒热 
病论）遂致后来传经为热之讹注伤寒者数十百家无不背仲景而遵叔和一论之误遗祸千古此虽叔和之谬而实后人之愚仲景 
伤寒昭如日星后人一字不解无怪其狐惑于邪说也（仲景而后医法失传非第伤寒杂病亦尔祖派已讹孙支愈缪庸妄接踵不可 
胜数也） 



<目录>卷首\仲景微旨

<篇名>传经大凡

属性：伤寒传经一日太阳二日阳明三日少阳四日太阴五日少阴六日厥阴日传一经亦与温病相同所谓发于阳者七日愈发于阴 
者六日愈一定之数也六日经尽邪退正复汗出而解伤寒之常其与温病不同者温病邪感于经络而热生于脏腑伤寒中风原无里 
邪不必定传脏腑阳旺而后传腑阴旺而后传脏（名曰传腑传脏实脏腑之自病也）此不同也太阳经所谓伤寒一日太阳受之脉 
若静者为不传此不传三阴之脏也伤寒二三日阳明少阳证不见者为不传此不传阳明之腑也少阳篇所谓伤寒三日少阳脉小者 
欲已也此不传阳明之腑也伤寒三日三阳为尽三阴当受邪其人反能食不呕此为三阴不受邪此不传三阴之脏也伤寒中风不传 
脏腑则有之无不传经之理程氏以为伤寒不传经果不传经则仲景所谓发于阳者七日愈发于阴者六日愈太阳病头痛至七日以 
上自愈者以行其经尽故也诸语不尽相刺缪乎人之里气无亏二三日内或经传阳明而汗解或经传少阳而汗解亦偶尔见之此不 
过千百之十一未可以概寻常伤寒之家也 



<目录>卷首\仲景微旨

<篇名>解期早晚

属性：伤寒六经既尽自然汗解其六七日后经尽而不解者此非阳盛而入腑即阴盛而入脏也程氏以为伤寒无定经而其传其解亦 
无定日或从太阳而阳明或从太阳而少阳不必挨经或数日方过阳明或数日仍在太阳不必刻期或从太阳而解或从阳明而解不 
必遍周此皆入腑入脏之病而误以为经病故议论悖缪如此表邪汗解则已未经汗解则经热内郁日积日盛明日自当传于阳明后 
日自当传于少阳六日六经必然之事以六经部次相挨经热不泄势必挨经而内传安有数日犹在太阳数日方过阳明之理又安有 
或从太阳而阳明或从太阳而少阳之理更安有或从太阳而解或从阳明而解之理惟入腑入脏则传无定所解无定期邪盛则传正 
复则解耳程氏较伤寒诸家稍有几微之明而误以里病为经病其于病传病解之际语语悖缪他如节 嘉言辈则梦魇之人耳 



<目录>卷首\仲景微旨

<篇名>寒热死生

属性：温病在脏在腑总是内热伤寒中风原无内热脏腑和平寒热不偏营卫不至内陷故六经既尽自能汗解阳盛则腑热内作从此 
但热而不寒阴盛则脏寒里动从此但寒而不热入腑入脏则营卫内陷死机攸伏解无定期矣阳盛而腑热则吉其死者阳亢而失下 
也阴盛而脏寒则凶其生者阴退而用温也阳生阴杀显见之理后世庸工乃至滋阴而伐阳泄火而补水一临伤寒先有传经为热之 
语横塞胸中至于证脉阴阳丝毫不解人随药死枉杀多矣 



<目录>卷首\仲景微旨

<篇名>营卫殊病

属性：肝司营血肺司卫气营行脉中卫行脉外而总统于太阳之一经者以太阳在六经之表主一身之皮毛故也风则伤卫卫秉肺金 
之气其性清降而收敛得风邪之疏泄而卫气愈敛则营郁而发热里阳素旺者多传阳明之腑里阳非旺不入腑也寒则伤营营秉肝 
木之气其性温升而发散得寒邪之束闭而营血愈发则卫郁而恶寒里阴素旺者多传太阴之脏里阴非旺不入脏也阴阳均平不入 
脏腑营卫无内陷之路是以经尽而汗解太阴主营阳明主卫脾为生血之本胃为化气之原也营血之不陷者太阴之旺卫气之不陷 
者阳明之旺太阴虚则腑热作而营气陷阳明虚则脏寒动而卫气陷卫气陷者阳复则生阴胜则死营气陷者阴复则生阳胜则死阴 
阳胜复之中生死攸关不可不察也 



<目录>卷首\仲景微旨

<篇名>六经分篇

属性：伤寒六经分篇非皆经病也六经之病总统于太阳一经其不入脏腑而但在经脉者虽遍传六经而未经汗解则必有太阳之表 
证既有太阳表证则不拘传至何经凡在六七日之内者中风俱用桂枝伤寒俱用麻黄此太阳之经病而实统六经之经病不须另立 
六经之法也惟阳盛亡阴而入阳明之腑阴盛亡阳而入太阴之脏他经之里证已作而太阳之表邪未罢此在太阳则为坏病而在诸 
经则为本病故于太阳立坏病之门而于太阳之外又设诸经之篇阳明篇全言腑病阳明之经病如葛根汤证乃腑病之连经非第经 
病也若桂枝麻黄二证则太阳之所 
统而复述于阳明者也三阴篇全言脏病太阴之桂枝少阴之麻黄细辛厥阴之麻黄升麻诸证皆脏病之连经非第经病也少阳 
篇半言脏病半言腑病少阳居半表半里之中乃表里之枢机阴阳之门户阳盛则入腑阴盛则入脏少阳之经病如小柴胡汤证乃脏 
病腑病之连经非第经病也盖其胸胁痞硬是阳明太阳俱有之证缘其脏腑胀满壅碍胆经降路经腑郁迫故心胁痞硬而其寒热往 
来吐利并作寒多则太阴病热多则阳明病吐多则阳明病利多则太阴病若但在少阳之经而不内连于脏腑不至如柴胡诸证之剧 
也若麻黄一证则太阳之所统而复述于少阳者也 



<目录>卷首\仲景微旨

<篇名>六气司令

属性：人有十二经仲景伤寒但立六经者从六气也少阴少阳阳明手经司气而足经从化者也厥阴太阴太阳足经司气而手经从化 
者也伤寒六经皆言足经而不言手经以足经周遍于身其部大手经祗行两手其部小其实两经同气病则皆病主其大者以概小者 
非足病而手安也诸言四肢厥逆疼痛则手亦在其内未尝不病也足太阳（膀胱）以寒水主令手太阳（小肠）之火从而化寒手 
阳明（大肠）以燥金主令足阳明（胃）之土从而化燥手少阳（三焦）以相火主令足少阳（胆）之木从而化火足太阴（脾） 
以湿土主令手太阴（肺）之金从而化湿手少阴（心）以君火主令足少阴（肾）之水从而化火足厥阴（肝）以风木主令手 
厥阴（心包）之火从而化风此六经之常也病则太阳是寒阳明是燥少阳是火太阴是湿厥阴是风而惟少阴则不从热化而从寒 
化以火胜则热水胜则寒病则水能胜火而火不胜水故从壬水而化寒不从丁火而化热也至于阳明阳盛则从庚金而化燥阴盛则 
从己土而化湿不皆燥盛也（阳明上编是燥盛者阳明下编是湿盛者）至于少阳阳盛则火旺而传腑阳虚则火衰而传脏不皆火 
胜也 



<目录>卷首\仲景微旨

<篇名>一气独胜

属性：六气和平则一气不至独胜诸气败北一气独胜故见一腑一脏之病阳莫盛于阳明阴莫盛于少阴曰阳明之为病是少阴之水 
负而趺阳土盛者也曰少阴之为病是趺阳土负而少阴水胜者也土胜水负则为顺水胜土负则为逆阳明腑病是土胜之证三阴脏 
病是水胜之证燮理阴阳补泻水土之奥仲景既没后世庸工一丝不解也 



<目录>卷首\仲景微旨

<篇名>篇章次第

属性：伤寒次第乱于叔和伤寒之亡亡于次第紊乱而下士不解也使次第非乱则伤寒虽元读之不过二三年无不解矣仆于破裂纷 
乱之中条分缕晰复其次第之旧纵与仲景篇次未必悉合然而源委明白脉络清楚伤寒之理着仲景之法传矣叔和而后注伤寒者 
数十百家著作愈多而伤寒愈亡其中惟郊 程氏颇识伤寒温病之殊传经为热之讹而于三阴之病亦稍有解悟较之前人可谓庸 
中矫矫者矣惜理障太多疑丛满腹其所解者百分之一至于仲景全理未始升堂而睹奥也 



<目录>卷一

<篇名>脉法上编

属性：微妙在脉不可不察（素问语）凡虚实之变迁寒热之消长表里之进退阴阳之胜复气机一动无不形之于脉而太阴行气于 
三阴阳明行气于三阳（素问语）脏病则取之于寸口（寸口手太阴之脉在手大指鱼际之下）腑病则取之于冲阳（冲阳足阳 
明之脉在足次趾陷谷之上）寸口在手冲阳在足手足之动脉气原于经络而神通于脏腑故精于脉者不饮上池之水而操隔垣之 
明仲景脉法大含元气纤入无伦文本隐深义理奥衍较之六经病证更为难解所谓微妙而元通也吕览有言精而熟之神将告之非 
神将告之也精而熟之也精熟仲景脉法游心于虚静之宇动指于冲漠之庭以此测病亦不啻鬼谋而神告已 



<目录>卷一\脉法上编

<篇名>脉法上编提纲（脉法一）

属性：脉气流行应乎漏刻呼吸有数动静无差是为平脉一有病作而浮沉迟数大小滑涩诸变生焉乖常失度偏而不和始于毫厘之 
参差成于度量之悬隔仲景脉法自微而着由始及终精粗悉具洪纤毕陈可谓法全而意备矣而其变化纷纭绝态殊状总不出此一 
章中盖下穷其委而此约其要也 
问曰脉有三部阴阳相乘营卫气血在人体躬呼吸出入上下于中因息游布津液流通随时动作效象形容春弦秋浮冬沉夏洪 
察色观脉大小不同一时之间变无常经尺寸参差或短或长上下乖错或存或亡病辄改移进退低昂心迷意惑动失纪纲愿为具陈 
令得分明 
脉有三部寸关尺也阴阳相乘阴盛则乘阳位阳盛则乘阴位也呼吸出入上下于中呼出为上吸入为下也因息游布津液流通 
脉因气息之呼吸而游布于周身脉行则津液流通于上下也随时动作效象形容脉随四时动作各有其效象而形容之春弦秋浮冬 
沉夏洪正形其四时之象也察色观脉大小不同察其色而观其脉脉有大小之不同也一时之间变无常经脉变之速无一定也尺寸 
参差或短或长之不同上下乖错或存或亡之各异病辄随之改易进退低昂于此生焉此中心迷意惑动失纪纲愿为具陈其意令得 
分明也 
师曰子之所问道之根源脉有三部尺寸及关营卫流行不失铢分出入升降漏刻周旋水下百刻一周循环当复寸口虚实见焉 
变化相乘阴阳相干风则浮虚寒则牢坚沉潜水蓄支饮急弦动则为痛数则热烦设有不应知变所缘三部不同病各异端太过可怪 
不及亦然邪不空见中必有奸当察表里三部别焉知其所舍消息诊看料度脏腑独见若神为子条记传与贤人 
子之所问乃医道之根源脉有三部尺寸及关也营卫之流行有一定之度数无铢两分寸之差其出入升降应乎漏刻以为周旋 
漏水下百刻乃日之一周一日之中自寅至丑脉气循环五十周共计八百一十丈明日寅时初刻复出于寸口谓之一大周脉之虚实 
大小俱见于此其间变化之相乘阴阳之相干可得而言也如中风则脉浮虚伤寒则脉紧牢蓄水则脉沉潜支饮则脉弦急脉动则为 
痛脉数则为热烦此一定之理也设有不应知其变易之所由缘必有其故也三部之脉各有所主其为病不同脉之太过固可怪脉之 
不及亦复然凡脉邪无空见之理一见脉邪中必有奸审察内外表里之异上下三焦之别知其病所舍止在于何处当消息而诊看之 
即气之度数而料度脏腑之虚实独见之明若神为子条记其详传与后之贤人此提脉法之纲以下各章申明此义所谓条条记录者 
也 



<目录>卷一\脉法上编

<篇名>脉法二

属性：师曰呼吸者脉之头也初持脉来疾去迟此出疾入迟名曰内虚外实也初持脉来迟去疾此出迟入疾名曰内实外虚也 
脉之流行气鼓之也一息脉六动气行六寸人之经络六阳六阴以及任督两跷计长一十六丈二尺平人一日一夜一万三千五 
百息一日百刻二百七十息漏水下二刻脉行十六丈二尺是为一周一万三千五百息水下百刻脉行五十周共计八百一十丈一日 
之度毕矣（义详灵枢脉度营气五十营诸篇）故呼吸者脉之头也（头犹纲领之谓）医以平人之呼吸准疾人之迟数则阴阳虚 
实见焉如初持脉来疾而去迟来者出也去者入也此出疾而入迟也出者出于外也即其出以知其外入者入于内也即其入以知其 
内其出疾而入迟故名曰内虚外实也初持脉来迟去疾此出迟而入疾故名曰内实外虚也（此明首章呼吸出入之义） 



<目录>卷一\脉法上编

<篇名>脉法三

属性：寸口脉浮为在表沉为在里数为在腑迟为在脏假令脉迟此为在脏也 
表为阳里为阴故表脉浮而里脉沉腑为阳脏为阴故腑脉数而脏脉迟浮数沉迟阴阳自然之性也（此审察表里料度脏腑之 
义） 



<目录>卷一\脉法上编

<篇名>脉法四

属性：寸口脉浮而紧浮则为风紧则为寒风则伤卫寒则伤营营卫俱伤骨节烦疼当发其汗也 
寸口脉浮而紧病在表也浮则为中风紧则为伤寒以风性浮而寒性紧所谓风则浮虚寒则牢坚也中风则伤卫气伤寒则伤营 
血营卫俱伤而骨节烦痛当发汗以解风寒此桂麻各半之证也（此明审察表里之义） 



<目录>卷一\脉法上编

<篇名>脉法五

属性：脉浮而大心下反硬有热属脏者攻之不令发汗属腑者不令溲数溲数则大便硬汗多则热愈汗少则便难脉迟尚未可攻 
脉浮而大是太阳阳明之脉也若心下反硬则有阳明之腑邪也盖少阳之经自胃口而行两胁少阳经气侵逼阳明之腑腑气壅 
遏逆而上行碍少阳下行之路经腑郁迫结于胸胁故心下痞硬若腑热伤及脏阴则攻之不令发汗若但是腑热则攻不必急而不令 
其溲数溲数则其津液亡而大便硬汗多则营消而热愈增汗少则腑热郁而大便难是以不令汗尿而用攻下第攻亦有时脏宜急攻 
（阳明少阴急下三证以缓攻之则腑热伤及脏阴不可救矣）腑宜缓攻而一见脉迟则内热未实尚未可攻也（此明料度脏腑之 
义） 



<目录>卷一\脉法上编

<篇名>脉法六

属性：师曰脉肥人责浮瘦人责沉肥人当沉今反浮瘦人当浮今反沉故责之 
肥人肌肉丰浓故脉气沉深瘦人肌肉减薄故脉气浮浅沉者浮而浮者沉是谓反常反常则病故责之 



<目录>卷一\脉法上编

<篇名>脉法七

属性：趺阳脉紧而浮浮为气紧为寒浮为腹满紧为绞痛浮紧相搏肠鸣而转转即气动膈气乃下少阴脉不出其阴肿大而虚也 
趺阳足阳明脉动冲阳气冲人迎大迎冲阳在足趺上故谓之趺阳趺阳脉紧而浮浮为气逆紧为气寒以土位居中在于浮沉之 
间气不应浮浮则为胃气之逆土性和缓脉不应紧紧则为胃气之寒胃主降浊胃逆脉浮则胃气壅塞浊气不降是以腹满胃主受盛 
胃寒脉紧则胃气逼窄木邪迫侵故为绞痛浮紧相合肠鸣而转转则气滞行动膈间痞塞之气乃下及其寒邪冲突后注魄门而为泄 
利则满痛稍减顷而寒凝气滞痛满又作此因于肾阳之虚也若少阴脉出则肾阳续复少阴脉不出则肾阳澌灭其阴器必肿大而虚 
也缘水寒木郁陷而不升故阴器肿大（肝主筋前筋者诸筋之宗也足少阴脉动太溪阴谷太溪在内踝后阴谷在膝后 中内侧） 



<目录>卷一\脉法上编

<篇名>脉法八

属性：少阴脉不至肾气微少精血奔气促迫上于胸膈宗气反聚血结心下阳气退下热归阴股与阴相动令身不仁此为尸厥当刺期 
门巨阙 
少阴肾脉不至则肾气微弱而少精血肾中阴气逆奔促逼清道上于胸膈胸中宗气为肾阴所迫反聚而不散气聚则血凝故血 
结心下血结而遏其清阳不得上奉故阳气退下肝气不达郁而生热归于阴股与下之阴气两相郁动令身不仁身之所以灵觉者以 
清阳之升发也今结血迷心清阳沦陷故身无知觉而不仁也此为尸厥（史扁鹊传虢太子病尺厥即此）当刺厥阴之期门任脉之 
巨阙下泄阴股之郁热上通心下之结血令其清阳上达神气通畅则明白如初矣 



<目录>卷一\脉法上编

<篇名>脉法九

属性：趺阳脉微而紧紧则为寒微则为虚微紧相搏则为短气少阴脉弱而涩弱者微烦涩者厥逆 
趺阳脉微而紧紧则为胃气之寒微则为胃气之虚微紧相合虚而且寒浊阴凝塞清气不升则为短气胃气虚寒肾阳必败少阴 
脉弱而涩弱则血虚而微烦涩则血寒而厥逆也 



<目录>卷一\脉法上编

<篇名>脉法十

属性：趺阳脉不出脾不上下体冷肤硬 
趺阳脉不出胃气虚败则脾不营运中脘滞塞不能上下升降故身冷肤硬以阳虚不能外达无以温分肉而柔肌肤也 



<目录>卷一\脉法上编

<篇名>脉法十一

属性：趺阳脉滑而紧滑者胃气实紧者脾气强持实击强痛还自伤以手把刃坐作疮也 
趺阳脉滑而紧滑者胃气之实紧者脾气之强一实一强两者不和必至相击持胃气之实击脾气之强强不受击则痛还自伤譬 
之以手抱刃自伤坐作金疮也（此阴阳相干之义乃太过不及之可怪者） 



<目录>卷一\脉法上编

<篇名>脉法十二

属性：趺阳脉沉而数沉为实数消谷紧者病难治 
趺阳脉沉而数沉为内实数则消谷是胃阳之盛者也设使兼紧者则病为难治矣紧者阳为邪郁而不达也（风寒外束甲木郁 
迫故见紧象） 



<目录>卷一\脉法上编

<篇名>脉法十三

属性：趺阳脉大而紧者当即下利为难治 
趺阳脉大而紧者胃阳为胆经所郁不能容纳水谷当即下利此为难治（汗下宜忌篇脉大而紧者阳中有阴也当下之宜大承 
气汤即此证也） 



<目录>卷一\脉法上编

<篇名>脉法十四

属性：寸口脉阴阳俱紧者法当清邪中于上焦浊邪中于下焦清邪中上名曰洁也浊邪中下名曰浑也阴中于邪必内栗也表气微虚 
里气不守故使邪中于阴也阳中于邪必发热头痛项强颈挛腰痛胫酸所为阳中雾露之气故曰清邪中上浊邪中下阴气为栗足膝 
厥冷溺便妄出表气微虚里气微急三焦相溷内外不通上焦怫郁脏气相薰口烂食龈也中焦不治胃气上冲脾气不转胃中为浊营 
卫不通血凝不流若卫气前通者小便赤黄与热相搏因热作使游于经络出入脏腑热气所过则为痈脓若阴气前通者阳气厥微阴 
无所使客气内入嚏而出之声 咽塞寒厥相逐为热所壅血凝自下状如豚肝阴阳俱厥脾气孤弱五液注下下焦不阖清便下重令 
便数难脐筑湫痛命将难全 
寸口脉尺寸俱紧者此有外邪之迫束也寸紧者法当清邪中于上焦尺紧者法当浊邪中于下焦清邪洁清名曰洁也浊邪混浊 
名曰浑也下焦阴中于邪必阳气内虚而战栗也此因表气之微虚里气之不守故使邪中于阴部也上焦阳中于邪必发热头痛项强 
颈挛腰痛胫酸所谓阳中雾露之气也故曰清邪中上浊邪中下以其同类之相感召金匮雾伤于上湿伤于下正此意也清邪中上则 
为内热浊邪中下则为内寒上热下寒阴阳俱病而阳病则轻阴病则重以邪之清浊不同也今以浊邪之中下者言之阴中于邪内寒 
而栗阳不下达足膝逆冷气不下摄便溺妄出此其表气微虚故外邪乘袭不能敛闭里气亦微郁作满急故三焦溷乱内外不通三焦 
俱病其状自别其上焦之怫郁也热蒸于脏脏气相薰口烂食龈也此以上焦外有表邪之感内有下寒之逼火郁于上故证见如此其 
中焦之不治也胃气逆行而上冲脾气郁陷而不转胃中为浊气所填营卫滞塞不通血因凝而不流以营卫流行赖乎中气之运中气 
不运故气血阻隔也若卫阳前通乎下者气降于水则小便赤黄卫气将通而未通必郁而为热卫气与脏中之热相合卫气所到之处 
热亦随之是因热而作使也卫与热游于经络出入脏腑热气所过则蒸腐而为痈脓是卫阳通而热伤于内也若里阴前通于上者阳 
气厥寒而微弱不能作热阴无所使下焦客气之内入于胸膈者冲动肺气上逆嚏而出之出之不及乃声 而咽塞下焦寒厥攻逐于 
上为上热所壅寒热相搏前之凝血自下状如豚肝阴阳俱致厥逆浊气不降清气不升则脾气孤弱不能统摄五脏之精液五液奔注 
而下泄是里阴通而寒伤于内也其下焦之不阖也清便下重令便数而艰难脐上筑起而湫痛缘清气下陷则重坠而便数而寒凝气 
滞不能顺下故便难而腹痛是其命将难全也 



<目录>卷一\脉法上编

<篇名>脉法十五

属性：脉阴阳俱紧者口中气出唇口干燥蜷卧足冷鼻中涕出舌上苔滑勿妄治也到七日以来其人微发热手足温者此为欲解到八 
日以上反大发热者此为难治设使恶寒者必欲呕也腹内痛者必欲利也 
表寒外束脉尺寸俱紧者寸紧则阳郁而上热尺紧则阴郁而下寒上热故口中气出唇口干燥鼻中涕出舌上苔滑下寒故蜷卧 
足冷如此勿妄治也六日经尽七日以来而其人微发热手足温者是表里之寒退是为欲解若到八日以上反大发热者是表里之寒 
俱盛经阳郁逼而热发也此为难治设使恶寒者表寒外束胃郁而气逆必欲呕也腹内痛者里寒内凝脾郁而气陷必下利也 



<目录>卷一\脉法上编

<篇名>脉法十六

属性：脉阴阳俱紧者至于吐利其脉犹不解紧去入安此为欲解若脉迟至六七日不欲食此为晚发水停故也为未解食自可者为欲 
解 
脉阴阳俱紧经迫腑郁至于吐利里气松和病应解也而脉紧不去则病必不解必其脉紧已去而入安和此为欲解也若其紧去 
而脉迟至六七日不欲食此为晚发内有水停故也盖阴盛脉迟虽时下无病后必作病特发之晚耳缘水停在内无不作病之理故为 
未解若紧去而食自可者是内无停水为欲解也 



<目录>卷一\脉法上编

<篇名>脉法十七

属性：趺阳脉浮而涩少阴脉如经也其病在脾法当下利何以知之若脉浮大者气实血虚也今趺阳脉浮而涩故知脾气不足胃气虚 
也以少阴脉弦而浮才见此为调脉故称如经也若反滑而数者故知当屎脓也 
趺阳脉浮而涩此阳明脉之失常而少阴脉之如经也（经即常也）其病应在脾脾病法当下陷而为利何以言之若脉浮而大 
者气实而血虚也此为阳盛阳盛则脾不病今趺阳脉不浮大而浮涩故知脾气不足胃气之虚也胃阳虚则脾阴盛是以脾当下陷而 
为利盖阳盛则腑阳主令而脾不用事故病在胃阴病则脏阴司权而胃不用事故病在脾也以少阴脉弦而浮则少阴病缘水不生木 
而木郁于水故脉见弦浮是少阴不调之脉也才见此浮涩便为调脉故称如经也以少阴主藏敛涩者脏气之得令也而涩中带浮是 
水温而胎木气也少阴最调之脉若反滑而数者则木郁而生下热必伤阴分而便脓血乃为少阴失常之脉也 



<目录>卷一\脉法上编

<篇名>脉法十八

属性：趺阳脉迟而缓胃气如经也趺阳脉浮而数浮则伤胃数则动脾此非本病医特下之所为也营卫内陷其数先微脉反但浮其人 
必大便硬气噫而除何以言之本以数脉动脾其数先微故知脾气不治大便硬气噫而除今脉反浮其数改微邪气独留心中则饥邪 
热不杀谷潮热发渴数脉当迟缓脉因前后度数如法病者则饥数脉不时则生恶疮也 
趺阳脉迟而缓是胃如常也若趺阳脉浮而数非复胃家常脉矣浮则伤胃数则动脾以胃为阳明而主降故数不伤胃浮则气逆 
而伤胃脾为太阴而主升故浮不动脾数则阴烁而动脾趺阳脉本迟缓今忽见浮数胃伤而脾动是何以故盖此非胃家本病乃医特 
下之所为也若下之而营卫内陷其数先化为微脉之浮数者反但浮而不数是今之浮而数者先为浮而微也其人必大便坚硬气噫 
而除何以知之本以脾为阴土数脉最动胃气若浮数先为浮微此不过胃气之弱约结不舒下则粪粒坚小上则气化凝滞而脾气未 
动则中脘一通上下皆愈故知脾气不治便硬气噫而除以其上通则下达也今者脉反浮而数改其微是不浮微而浮数则脾气动矣 
脉浮数则邪热独留薰灼脾阴心液稍耗心中则饥心中虽饥却不消食缘此为邪热不杀谷但觉潮热发渴耳盖数非胃家常病脉当 
见迟缓脉乃前后复数如法出入升降按乎漏刻土气冲和病者则谷消而觉饥此中气之复非邪气独留之饥也若数脉动脾精血消 
亡其害非小不止热渴而已当不时而生恶疮也 



<目录>卷一\脉法上编

<篇名>脉法十九

属性：寸口脉微而涩微者卫气不行涩者营气不足营卫不能相将三焦无所仰身体痹而不仁营气不足则烦疼口难言卫气虚则恶 
寒数欠三焦不归其部上焦不归者噫而吞酢中焦不归者不能消谷引食下焦不归者则遗溲 
寸口脉微而涩微者卫气之不行涩者营气之不足营卫者所以上下回周以煦濡于三焦者也营卫俱虚不能相将而行则三焦 
无所仰赖身体痹着而不仁矣营气不足无以滋养筋骨则烦痛而口难言卫气虚衰不能当阳秉令则恶寒而数欠伸（欠者开口呵 
气阴阳之相引也日暮阴盛吸引上焦之阳阳气虽虚未至下陷随引而随升升则欠作人将睡时阳为阴引欲下而不能下多作呵欠 
义见灵枢口问）于是三焦失养不归其部上焦之阳不归则噫气而吞酢中焦之阳不归则不能消谷而引食下焦之阳不归则膀胱 
失约而遗溲三焦手少阳相火衰微故见证如此 



<目录>卷一\脉法上编

<篇名>脉法二十

属性：趺阳脉浮而芤浮者卫气虚芤者营气伤其身体瘦肌肉甲错浮芤相搏宗气衰微四属断绝 
趺阳脉浮而芤浮者卫气之虚芤者营气之伤营卫者所以薰肤充身而泽毛卫虚而营伤故其身体瘦削肌肉甲错以其气血衰 
损而不荣也营卫化生于水谷水谷之化气血其大气之搏而不行者积于胸中名曰宗气以贯心肺而行呼吸（义见灵枢）心主营 
肺主卫宗气乃营卫之根本也今浮芤相合营卫俱虚是宗气之衰微也如是则无以荣养乎四旁四属断绝失其所秉也（芤者脉之 
中空失血之诊） 



<目录>卷一\脉法上编

<篇名>脉法二十一

属性：脉弦而大弦则为减大则为芤减则为寒芤则为虚寒虚相搏此名为革妇人则半产漏下男子则亡血失精 
脉弦而大弦则为减大则为芤减则阳气不足而为寒芤则阴血不充而为虚寒虚相搏此名为革革者如鼓之皮外实而内空也 
卫统于肺营藏于肝卫衰则外减营衰则内芤减者卫衰而气寒也芤者营衰而血虚也气血虚寒脉如皮革妇人见此则半产漏下男 
子见此则亡血失精以其中气颓败不能交济水火水下寒而火上热水木下陷则内为虚寒火金上逆则外为弦大金水不藏而木火 
善泄故胎堕而经漏血脱而精遗也（漏下者非月期而血下崩如堤防崩溃而水暴流漏如铜壶漏滴而水续下也） 



<目录>卷一\脉法上编

<篇名>脉法二十二

属性：寸口脉微而涩微者卫气衰涩者营气不足卫气衰面色黄营气不足面色青营为根卫为叶营卫俱微则根叶枯槁而寒栗咳逆 
唾腥吐涎沫也 
寸口脉微而涩微者卫气之衰涩者营气之不足卫生于胃卫衰则戊土虚而面色黄营藏于肝营不足则乙木枯而面色青营为 
卫根卫为营叶营卫俱微则根叶枯槁而寒栗咳逆唾腥吐涎诸证皆作以土败不能生金故也 



<目录>卷一\脉法上编

<篇名>脉法二十三

属性：寸口脉微而缓微者卫气疏疏则其肤空缓者胃气实实则谷消而化水也谷入于胃脉道乃行水入于经其血乃成营盛则其肤 
必疏三焦绝经名曰血崩 
寸口脉微而缓微者卫气之疏疏则其皮肤空豁而不密致缓者胃气之实实则谷消而化水也（灵枢津液五别中热则胃中消 
谷肠胃充廓故胃缓也）血脉者水谷之所化生谷入于胃布散于外脉道乃行水入于经变化而赤而血乃成谷消水化而入血脉则 
营成矣肺主气气盛则清凉而收敛肝主血血盛则温暖而发散营为卫根二气调和则营不独盛营血独盛则血愈温散而气不清敛 
汗孔开泄是以其肤必疏疏则三焦经络之血尽化汗液泄于毛皮是以名曰血崩所谓夺汗者勿血夺血者勿汗汗即血之酝酿而成 
者也 



<目录>卷一\脉法上编

<篇名>脉法二十四

属性：寸口脉弱而缓弱者阳气不足缓者胃气有余噫而吞酸食卒不下气填于膈上也 
寸口脉弱而缓弱者阳气之不足缓者胃气之有余有余者胃气上逆壅满不降名为有余实则胃阳之不足也上脘壅滞则噫气 
吞酸食卒不下浊气填塞于膈上也（吞酸者胃气痞塞乙木不得升达郁而为酸也） 



<目录>卷一\脉法上编

<篇名>脉法二十五

属性：寸口脉弱而迟弱者卫气微迟者营中寒营为血血寒则发热卫为气气微者心内饥饥而虚满不能食也 
寸口脉弱而迟弱者卫气之微迟者营中寒营为血血寒则温气外泄而发热卫为气气微则心内空虚而若饥然阳虚气滞胃口 
痞满虽饥而不能食也 



<目录>卷一\脉法上编

<篇名>脉法二十六

属性：趺阳脉伏而涩伏则吐逆水谷不化涩则食不得入名曰关格 
趺阳脉伏而涩伏则胃虚不能化谷而吐逆涩则胃逆不能纳谷而食不得入名曰关格水谷不化而吐逆是反胃之病食不得入 
而噎塞是膈噎之病伏者胃气之郁伏阳衰于下故不化谷涩者胃气之凝涩阴填于上故不纳食 



<目录>卷一\脉法上编

<篇名>脉法二十七

属性：寸口脉浮而大浮为虚大为实在尺为关在寸为格关则不得小便格则吐逆 
寸口脉浮而大浮为虚大为实既虚而又实者人身之气实则清空而虚则痞塞所谓实则虚而虚则实也（子华子语）盖阴平 
阳密则阳交于阴而不见浮大阴盛阳虚则阳泄于外而浮大见焉其浮者阳之内虚也其大者阳之外实也此脉在尺则阳气下陷而 
为关在寸则阴气上逆而为格关者阴阂于下清气沉郁而不升也肝木一陷疏泄之令莫行故不得小便格者阳浮于上浊阴冲塞而 
不降也胃土既逆受盛之官失职故吐逆也灵枢脉度阴气太盛则阳气不能荣也故曰关阳气太盛则阴气不能荣也故曰格以阳气 
下降而化浊阴阴气上升而化清阳清阳升则水利而不癃浊阴降则谷入而不呕阴盛于下致阳陷而不升故肝气下郁而水不行阳 
盛于上缘阴逆而不降故胃气上郁而食不下也 



<目录>卷一\脉法上编

<篇名>脉法二十八

属性：寸口脉浮大医反下之此为大逆浮则无血大则为寒寒气相搏则为腹鸣医乃不知而反饮冷水令汗大出水得寒气冷必相搏 
其人即KT 
凡寸口脉浮大则非里实之证而医反下之此为大逆浮则无血大则为寒盖里气虚寒故脉浮而大也里寒凝涩则木气冲激而 
为腹鸣医乃不知以其血寒发热而反饮以冷水令汗大出水得里之寒气寒冷相合搏结不散其人即咽喉噎塞气闭而食阻也KT 
与噎通汉书贾山至言祝KT 在前祝鲠在后 



<目录>卷一\脉法上编

<篇名>脉法二十九

属性：趺阳脉浮浮则为虚虚浮相搏故令气KT 言胃气虚竭也脉滑则为哕此为医咎贵虚取实守空迫血脉浮鼻中燥者必衄也 
趺阳脉浮浮则为虚虚浮相合故令气KT 缘胃气虚竭则痞塞不通也若脉滑则胃气上逆而为哕此为医工之咎以浮则为虚 
反责其内虚以为实而下以取之浮则无血反守其中空以为满而汗以遏之阳亡阴升填塞清道故非噎即哕也若脉浮鼻中干燥者 
必将为衄以中虚而气逆故血随气升而为衄也 



<目录>卷一\脉法上编

<篇名>脉法三十

属性：脉浮而大浮为风虚大为气强风气相搏必成瘾疹身体为痒痒者名泄风久久为痂癞 
脉浮而大浮则风气之虚风泄于外也大为卫气之强气闭于内也外风与内气相搏风外泄而气内闭营郁不宣必成瘾疹盖风 
性疏泄而气性收敛风欲泄而气闭之泄之不透则营郁而为热血热外发则为斑点而不能透发郁于皮腠之内隐而不显是为瘾疹 
之家营郁卫闭欲发不能则身体为痒痒者是为泄风素问风论外在腠理则为泄风泄风者风之欲泄而不透者也风不透泄经血郁 
热久而营气蒸腐则为痂癞风论风与太阳俱入行诸脉俞散于分肉之间与卫气相干其道不利故使肌肉愤 而有疡卫气有所凝 
而不行故其肉有不仁也癞者营气热腐其气不清故使鼻柱坏而色败皮肤疡溃风寒客于脉而不去名曰癞风肺统卫气而主皮毛 
开窍于鼻是以鼻柱坏而皮肤溃也 



<目录>卷一\脉法上编

<篇名>脉法三十一

属性：脉浮而滑浮为阳滑为实阳实相搏其脉数疾卫气失度浮滑之脉数疾发热汗出者此为不治 
脉浮而滑浮为阳滑为实阳与实合脉必数疾卫气失度浮滑之脉加以数疾再复发热汗出者阴阳消亡此为不治难经脉一呼 
三至曰离经四至曰夺精五至曰死六至曰命绝正此浮滑数疾之脉也 



<目录>卷二

<篇名>脉法下编

属性：脉理精微发于上编而其名义之纷赜形象之迁化诊候之机缄望切之窍妙所未详悉者设为问答发于此篇澄心渺虑传兹奥 
旨诚崆峒访道之仙梯赤水求珠之秘渡也后世医理无传半缘脉法不解仲景脉法家藏而户收白首不解则终身不灵是胼拇支指 
之呼吸不应也岂仲景传脉之心哉 



<目录>卷二\脉法下编

<篇名>脉法下编提纲

属性：营卫之消息是不一端脏腑之乘除是不一致支派分别不可纪极而溯本穷源不过阴阳二者而已诊阴阳之异同判死生之悬 
殊生之与死孰美孰恶阴之与阳孰贵孰贱解此章之义则以下诸章决生断死之方起死回生之法悉具于此矣 



<目录>卷二\脉法下编

<篇名>脉法三十二

属性：问曰脉有阴阳何谓也答曰凡脉大浮数动滑此名阳也脉沉涩弱弦微此名阴也凡阴病见阳脉者生阳病见阴脉者死 
阳道实阴道虚大浮数动滑者此名阳也沉涩弱弦微者此名阴也阳主生阴主死阴病见阳脉者阴盛而阳气之来复也阳病见 
阴脉者阳浮而阴气之内盛也阳复者生阴盛者死阳贵阴贱训垂先圣至妇人女子皆知人之为阳鬼之为阴独至后世医家反经乱 
道贵阴贱阳庸妄接踵以误天下宋元以来千年之久遂无一人稍解此理者何下愚之多而上智之少耶 



<目录>卷二\脉法下编

<篇名>脉法三十三

属性：脉有阳结阴结者何以别之答曰其脉浮而数不能食不大便者此为实名曰阳结也期十七日当剧其脉沉而迟不能食身体重 
大便反硬名曰阴结期十四日当剧 
脉浮而数不能食不大便此为阳实名曰阳结阳实而无阴以和之其气必结期十七日当剧也脉沉而迟不能食身体重大便反 
硬名曰阴结阴盛而无阳以和之其气必结期十四日当剧也阴盛大盒饭溏不溏而硬故谓之反凡大便秘涩粪若羊矢者皆阴结之 
证也十七日剧者火为阳大衍之数地二生火天七成之合而为九积至二九为十八日则火气盛矣阳性疾故不及期而剧也十四日 
剧者水为阴大衍之数天一生水地六成之合而为七积至二七十四日则水气盛矣阴性迟故及期而剧也此言阴阳之大数不必泥 
也 



<目录>卷二\脉法下编

<篇名>脉法三十四

属性：脉来缓时一止复来者名曰结脉来数时一止复来者名曰促脉阳盛则促阴盛则结此为病脉 
曰病脉者以其阴阳之偏也 



<目录>卷二\脉法下编

<篇名>脉法三十五

属性：脉霭霭如车盖者名曰阳结也脉累累如循长竿者名曰阴结也脉瞥瞥如羹上肥者阳气微也脉萦萦如蜘蛛丝者阳气衰也脉 
绵绵如泻漆之绝者亡其血也 
脉霭霭郁动如车盖之升沉者名曰阳结也脉累累不平如循长竿之硬节者名曰阴结也脉瞥瞥虚飘如羹上之油珠者阳气微 
也脉萦萦细弱如蜘蛛之轻丝者阳气衰也脉绵绵断续如泻漆之频绝者亡其血也 



<目录>卷二\脉法下编

<篇名>脉法三十六

属性：阴阳相搏名曰动阳动则汗出阴动则发热形冷恶寒者此三焦伤也若数脉见于关上上下无头尾如豆大厥厥动摇者名曰动 
也 
阴阳相搏二气郁勃而动荡名曰动阳气动则阳升于阴卫泄而汗出阴气动则阴闭于阳卫郁而热发动虽在阳脉之中而实阴 
阳所俱有也脉动而见形冷恶寒者此三焦之阳气伤也若脉数见于关上上下无头尾如豆大厥厥动摇者此名曰动动者气郁于中 
不能升降也关所以候中焦关上不动者中气之治升降推迁之得政也盖阴升于寸则遂其上浮之性不至为动阳降于尺则遂其下 
沉之性不能为动惟阴欲升脾土虚而不能升阳欲降胃土弱而不能降则二气郁于关上而见动形上下无头尾如豆大厥厥动摇者 
二气虚弱不能升降之状也关者阴阳出入之关阴自此升而为阳阳自此降而为阴此实阴阳升降之枢轴故曰关乃中气之所变现 
也（关上动数如豆厥厥动摇上下不至尺寸此死脉也） 



<目录>卷二\脉法下编

<篇名>脉法三十七

属性：阳脉浮大而濡阴脉浮大而濡阴脉与阳脉同等者名曰缓也 
寸为阳尺为阴尺寸浮大而柔濡上下同等不至偏虚彼此不争是以安缓也 



<目录>卷二\脉法下编

<篇名>脉法三十八

属性：问曰翕奄沉名曰滑何谓也师曰沉为纯阴翕为正阳阴阳合和故令脉滑关尺自平阳明脉微沉饮食自可少阴脉微滑滑者紧 
之浮名也此为阴实其人必股内汗出阴下湿也 
翕者浮动之意脉正浮动忽然而沉其名曰滑沉为纯阴翕为正阳阳升于寸则为浮阴降于尺则为沉阴阳和合故令或浮或沉 
而脉滑如是者关尺之脉必自均平也关为阴阳之交浮沉之中关平则阴阳和合而为滑尺平则沉而不滑也（关平则滑尺平则沉 
关不平则沉尺不平则滑）若使关不平阳明脉微沉阴气稍盛矣而未至大盛食饮犹自可也尺不平少阴脉微滑虽称曰滑其实乃 
紧而浮之名也此为肾家之阴实不能温升肝木木气郁动故令脉滑非阴阳和合之滑也肝气郁动于下焦不遂其发生之性风木疏 
泄其人必股内汗出阴器之下常湿也 



<目录>卷二\脉法下编

<篇名>脉法三十九

属性：脉浮而紧者名曰弦也弦者状如弓弦按之不移也脉紧者如转索无常也 
紧为寒脉伤寒则脉紧以寒性闭藏而不发也冬时寒盛水冰地坼脉紧之义也肾主蛰藏故尺脉沉紧及关而浮紧变为弦便是 
春木发生之象弦虽按之不移然紧中带浮已非沉紧之形如转索之不息者矣上章紧之浮名也具此弦意尺本沉紧而忽然滑者则 
不专于沉兼有浮升之状是弦见于尺弦应在关而见于尺者木欲升而不能升也故名滑而不名弦及其渐升于关则阴阳相半浮紧 
两平不曰紧曰滑直名曰弦矣 



<目录>卷二\脉法下编

<篇名>脉法四十

属性：问曰曾为人所难紧脉从何而来师曰假令亡汗若吐以肺里寒故令脉紧也假令咳者坐饮冷水故令脉紧也假令下利以胃中 
虚冷故令脉紧也 
汗吐伤其胸中之阳肺寒则脉紧也咳者中寒而胃逆下利者中寒而脾陷冷水下利泄其胃阳则脉紧也 



<目录>卷二\脉法下编

<篇名>脉法四十一

属性：寸口卫气盛名曰高营气盛名曰章高章相搏名曰纲卫气弱名曰 营气弱名曰卑 卑相搏名曰损卫气和名曰缓营气和名 
曰迟迟缓相搏名曰沉 
寸口寸以候卫卫气盛者名曰高卫主气气盛则崇高也尺以候营营气盛名曰章营主血血盛则章显也高章相合名曰纲是诸 
阳脉之首领也卫气弱名曰 者 怯则柔退也 卑相合名曰损是诸阴脉之削弱者也卫气和名曰缓营气和名曰迟缓迟者是 
从容之谓对紧数言也迟缓相合名曰沉人之元气宜秘不宜泄泄则浮而秘则沉素问生气通天论阴阳之要阳密乃固阴平阳秘精 
神乃治阳藏之机全在乎土土运则阴升而阳降也缓迟者土气之冲和土和则中枢运转阴常升而阳常降也阳降则根深而不拔是 
谓阳密阳密则脉沉是阳旺而脉沉非阴盛而脉沉也 



<目录>卷二\脉法下编

<篇名>脉法四十二

属性：寸口脉缓而迟缓则阳气长其色鲜其颜光其声商毛发长迟则阴气盛骨髓生血满肌肉紧薄鲜硬阴阳相搏营卫俱行刚柔相 
得名曰强也 
寸口脉缓而迟缓为卫盛缓则阳气长进其色鲜明其颜光润其声清越其毛发修长迟为营盛迟则阴气盛盈骨髓滋生血海充 
满肌肉紧薄鲜硬如是则阴阳相抱而不离营卫俱行而无阻是刚柔之相得名曰强也 



<目录>卷二\脉法下编

<篇名>脉法四十三

属性：问曰经说脉有三菽六菽重者何谓也师曰脉以指按之如三菽之重者肺气也如六菽之重者心气也如九菽之重者脾气也如 
十二菽之重者肝气也按之至骨者肾气也假令下利寸口关上尺中悉不见脉然尺中时一小见脉再举头者肾气也若见损脉来至 
为难治 
三菽五菽数语难经五难之文脉病患以指按之如三菽之重者肺气也如六菽之重者心气也肺主皮心主脉其脉俱浮也如九 
菽之重者脾气也脾主肉脉在浮沉之间也如十二菽之重者肝气也按之至骨者肾气也肝主筋肾主骨其脉俱沉也肺心为阳肝肾 
为阴假令下利阴病也寸口关上尺中悉不见脉阳气脱也然尺中时一小见脉再举头者肾气也肾气未绝犹可治若再见损脉来至 
便为难治损脉者迟脉也难经一呼一至曰离经二呼一至曰夺精三呼一至曰死四呼一至曰命绝此损之脉也 



<目录>卷二\脉法下编

<篇名>脉法四十四

属性：问曰东方肝脉其形何似师曰肝者木也名厥阴其脉微弦濡弱而长是肝脉也肝病自得濡弱者愈也假令得纯弦脉者死何以 
知之以其脉如弦直此是肝脏伤故知死也 
肝者木也居东方其位在左经名厥阴其脉微弦濡弱而长是肝脉也肝病自得濡弱者是有胃气故愈假令得纯弦脉者无胃气 
也故死何以知之以其脉如弓弦之直此是肝脏之伤不得土气之滋荣故知死也素问平人气象论平肝脉来濡弱招招如揭长竿曰 
肝平死肝脉来急益劲如新张弓弦曰肝死正此意也 



<目录>卷二\脉法下编

<篇名>脉法四十五

属性：南方心脉其形何似师曰心者火也名少阴其脉洪大而长是心脉也心病自得洪大者愈也假令脉来微去大故名反病在里也 
脉来头小本大故名覆病在表也上微头小者则汗出下微本大者则为关格不通不得尿头无汗者可治有汗者死 
心者火也居于南方其位在上经名少阴其脉洪大而长是心脉也心病自得洪大者是心火得令故愈火阳也阳位于外而根于 
内假令脉来微而去大来者主里去者主表是外实而内虚也故名反此病在里也脉来头小而本大本来主里头去主表是内实而外 
虚也故名覆此病在表也或表或里所不洪大之处则病在焉反复者阴不宜偏胜而阳不宜偏负今阴胜阳负是阴阳之反复犹颠倒 
也上微而头小者则表阳不固而汗出下微而本大者则阴阳关格而不通不得小便头无汗者阳未至绝也故可治有汗则阳绝故死 
经所谓绝汗出也 



<目录>卷二\脉法下编

<篇名>脉法四十六

属性：西方肺脉其形何似师曰肺者金也名太阴其脉毛浮也肺病自得此脉若得缓迟者皆愈若得数者则剧何以知之数者南方火 
火克西方金法当壅肿为难治也 
肺者金也居于西方其位在右经名太阴其脉如毛而气浮也肺病自得毛浮之脉金得令也得缓迟之脉土生金也故皆愈若得 
数脉者则剧何以知之数者南方火也火克西方之金金被火刑法当壅肿此为难治也 



<目录>卷二\脉法下编

<篇名>脉法四十七

属性：师曰立夏得洪大脉是其本位其人病身体苦疼重者须发其汗若明日身不疼不重者不须发汗若汗 自出者明日便解矣 
何以言之立夏得洪大脉是其时脉故使然也四时仿此 
火旺于夏立夏得洪大脉是其本位之盛也其人病身体苦疼痛而沉重者风寒郁其皮毛也（立夏湿动湿郁则身重也）须发 
其汗若至明日身不疼不重者外邪欲解不须发汗也俟之必汗自出若汗 然自出者明日便解矣何以言之立夏得洪大脉是其 
脉之应时故使然也四时解期仿此类推 



<目录>卷二\脉法下编

<篇名>脉法四十八

属性：问曰二月得毛浮脉何以据言至秋当死师曰二月之时脉当濡弱反得毛浮者故知至秋死二月肝用事肝属木故应濡弱反得 
毛浮者是肺脉也肺属金金来克木故知至秋死他皆仿此 
二月之时脉当濡弱反得毛浮之脉是木虚而金承（素问木位之下金气承之）故知至秋死也盖二月肝木用事肝属木应当 
濡弱濡弱者阳气方生木将昌盛之象反得毛浮者是肺脉也肺属金金来克木春时肝木虽虚犹承令气之旺秋则木更衰而金愈盛 
故知至秋当死他脏死期仿此类推 



<目录>卷二\脉法下编

<篇名>脉法四十九

属性：问曰脉有残贼何谓也师曰脉有弦紧浮滑沉涩此六脉名曰残贼能为诸脉作病也 
残贼者残害而贼克之也脉弦紧浮滑沉涩木旺则脉弦土虚者忌之水旺则脉紧火虚者忌之表盛则脉浮里虚者忌之里盛则 
脉沉表虚者忌之血盛则脉滑气虚者忌之气盛则脉涩血虚者忌之此六脉名为残贼能为诸脉作病也 



<目录>卷二\脉法下编

<篇名>脉法五十

属性：寸口诸微亡阳诸濡亡血诸弱发热诸紧为寒诸乘寒者则为厥郁冒不仁以胃无谷气脾塞不通口急不能言战而栗也 
诸微亡阳阳虚则脉微也诸濡亡血血脱则脉濡也诸弱发热脉弱则血虚而发热也诸紧为寒脉紧则阴盛而生寒也诸乘寒者 
则为厥郁冒不仁寒水旺盛而诸脏诸腑乘之因乘而愈盛寒气发作侵侮脾胃则四肢厥逆怫郁昏冒而无知觉以胃无谷气水邪莫 
畏脾土寒湿气塞不通故一身顽昧而弗用口急不能言语战摇而寒栗也 



<目录>卷二\脉法下编

<篇名>脉法五十一

属性：问曰濡弱何以反适十一头师曰五脏六腑相乘故令十一问曰何以知乘腑何以知乘脏师曰诸阳浮数为乘腑诸阴迟涩为乘 
脏也 
濡弱者脉之最虚何以反居十一种之先濡弱木象木居五行之先此以五脏六腑因其濡弱而相乘故令脉具十一之形像也如 
濡弱而见弦是肝脏之乘也见微弦是胆腑之乘也心脉钩脾脉缓肺脉毛肾脉石仿此类推言脉得濡弱则五脏六腑皆来相乘故濡 
弱之中兼具十一之象而濡弱常在十一之先也何以知乘我者为腑为脏凡诸阳脉浮数者为乘于腑诸阴脉迟涩者为乘于脏也 
（阴阳以尺寸言） 



<目录>卷二\脉法下编

<篇名>脉法五十二

属性：问曰脉有相乘有纵有横有逆有顺何谓也师曰水行乘火金行乘木名曰纵火行乘水木行乘金名曰横水行乘金火行乘木名 
曰逆金行乘水木行乘火名曰顺也 
脉有脏腑相乘（上章）而相乘之中有纵有横有逆有顺水行乘火金行乘木是乘其所胜名曰纵火行乘水木行乘金是乘其 
所不胜名曰横水行乘金火行乘木是子乘其母名曰逆金行乘水木行乘火是母乘其子名曰顺也 



<目录>卷二\脉法下编

<篇名>脉法五十三

属性：伤寒腹满谵语寸口脉浮而紧此肝乘脾也名曰纵刺期门 
伤寒腹满谵语是脾病也寸口脉浮而紧见肝家之弦脉此肝木乘脾土也名曰纵当刺厥阴之期门以泄肝气脉浮而紧者名曰 
弦也（脉法三十九）肝脉弦故知为肝乘 



<目录>卷二\脉法下编

<篇名>脉法五十四

属性：伤寒发热啬啬恶寒大渴欲饮水其腹必满自汗出小便利其病欲解此肝乘肺也名曰横刺期门 
伤寒发热啬啬恶寒大渴欲饮水其腹必满是肺病也自汗出小便利见风木之疏泄此肝乘肺金也名曰横亦当刺厥阴之期门 
以泄肝热肺统卫气而性收敛肝司营血而性疏泄发热恶寒大渴腹满是金气敛闭而木不能泄也汗出便利是木气发泄而金不能 
收也营泄而卫宣故其病欲解 



<目录>卷二\脉法下编

<篇名>脉法五十五

属性：问曰病有洒淅恶寒而复发热者何答曰阴脉不足阳往从之阳脉不足阴往乘之曰何以阳不足答曰假令寸口脉微名曰阳不 
足阴气上入于阳中则洒洒恶寒也曰何以阴不足答曰假令尺脉弱名曰阴不足阳气下陷入阴中则发热也 
洒淅恶寒而复发热者太阳之病也阴脉不足阳往从之则为发热阳脉不足阴往乘之则为恶寒假令寸口脉微名曰阳不足阴 
气乘虚而上入于阳中则洒洒而恶寒也假令尺脉弱名曰阴不足阳气乘虚而下陷于阴中则发热也盖寸主卫尺主营营行脉中而 
盛于下卫行脉外而盛于上一定之理也病则卫闭而不得外达乃内乘阴位而阳遂虚营扰不得内守乃外乘阳位而阴遂虚阴位虚 
而阳乘之阳郁于内则发热阳位虚而阴乘之阴束于外则恶寒此营卫易位之故也 



<目录>卷二\脉法下编

<篇名>脉法五十六

属性：阳脉浮阴脉弱者则血虚血虚则筋急也其脉沉者营气微也其脉浮而汗出如流珠者卫气衰也营气微者加烧针则血流而不 
行更发热而烦躁也 
寸为阳尺为阴阳脉浮阴脉弱者则血虚血以养筋血虚则筋急阴脉曰弱不曰浮则脉沉可知其脉沉者营气之微也营微而阳 
乘之此所以发热之原也而阳脉之浮亦非阳盛其脉浮而汗出如流珠者卫气之衰卫衰而阴乘之者所以恶寒之原也营气微者必 
发热若加烧针以烁其血则血之流者必燥结而不行卫气阻郁遂乃更发热而益以烦躁是发热之故也阳虚于上则脉浮以其不根 
于下也阴虚于下则脉沉以其不根于上也阴阳俱盛者寸不甚浮有关以降之尺不甚沉有关以升之故阴阳不盛于尺寸而盛于关 
上以关者阴阳之中气升降浮沉之枢轴也 



<目录>卷二\脉法下编

<篇名>脉法五十七

属性：脉浮而数浮为风数为虚风为热虚为寒风虚相搏则洒淅恶寒也 
脉浮而数浮为风之在表数为阳虚而阴乘也风则阳郁而为热虚则阴束而为寒风虚相合阳内闭而为热则阴外束而为寒是 
洒淅恶寒之故也 



<目录>卷二\脉法下编

<篇名>脉法五十八

属性：师曰病患脉微而涩者此为医所病也大发其汗又数大下之其人亡血病当恶寒后乃发热无休止时夏月盛热欲着复衣冬月 
盛寒欲裸其身所以然者阳微则恶寒阴弱则发热此医发其汗令阳气微又大下之令阴气弱五月之时阳气在表胃中虚冷以阳气 
内微不能胜冷故欲着复衣十一月之时阳气在里胃中烦热以阴气内弱不能胜热故欲裸其身又阴脉迟涩故知亡血也 
病患寸脉微而尺脉涩者此为医所病也大发其汗又数大下之其人不但脱气而又亡血病当先见恶寒后乃发热无休止时其 
恶寒也反甚于夏夏月盛热欲着复衣其发热也反甚于冬冬月甚寒欲裸其身所以然者阳气内微则恶寒阴气内弱则发热此医发 
其汗使阳气内微又数下之令阴气内弱五月之时夏令正旺而阳气在表胃中虚冷以阳气之内微不能胜冷故欲着复衣十一月之 
时冬令正旺而阳气在里胃中烦热以阴气之内弱不能胜热故欲裸其身又诊其脉迟涩故知其亡血也 



<目录>卷二\脉法下编

<篇名>脉法五十九

属性：诸脉浮数当发热而洒淅恶寒若有痛处饮食如常者此内热蓄积而有痈脓也 
诸脉浮数应当发热而洒淅恶寒若有痛处饮食如常者此内热蓄积而有痈脓也盖郁热在内不得外发故内腐为脓而阳遏不 
达故见恶寒也 



<目录>卷二\脉法下编

<篇名>脉法六十

属性：问曰脉病欲知愈未愈者何以别之答曰寸口关上尺中三处大小浮沉迟数同等虽有寒热不解者此脉阴阳为和平虽剧当愈 
寸口关上尺中三处大小浮沉迟数同等是无偏阴偏阳之弊虽有寒热不解而此脉阴阳和平即现下之病甚剧亦当自愈以 
其脉之不病也阴病见阳脉则生者阴极阳复所以生也阳病见阴脉则死者阴盛阳脱外见烦躁脉真病假所以死也若阳极阴复病 
脉皆真则又主生不主死盖缘阴阳二气绝则必死偏则可生平则病愈三部同等平而不偏是以愈也 



<目录>卷二\脉法下编

<篇名>脉法六十一

属性：问曰凡病欲知何时得何时愈答曰假令半夜得病者明日日中愈日中得病者半夜愈何以言之日中得病半夜愈者以阳得阴 
则解也半夜得病明日日中愈者以阴得阳则解也 
日中得病今日半夜愈者以日中阳盛而病得夜半阴盛以济之则解也夜半得病明日日中愈者以半夜阴盛而病得日中阳盛 
以济之则解也 



<目录>卷二\脉法下编

<篇名>脉法六十二

属性：病六七日手足三部脉皆至大烦而口噤不能言其人躁扰者必欲解也若脉和其人大烦目重睑内际黄者此欲解也 
病而手足脉俱不至纯阴无阳至六七日手足三部脉皆至是阳回于四末也微阳初复升于群阴之中而为阴邪所遏力弱不能 
遽升郁勃鼓荡之际大烦口噤不能言语躁不安者必欲解也盖阴阳一有复机终当战胜而出重围万无久郁之理也若脉至而再见 
调和其人阳复不能遽升而大烦一见目重睑内际黄者此欲解也盖太阳膀胱之经起于目之内 睑内际黄者阳明戊土司职卫气 
卫气发达而阳出于目也目重者眼皮浓重也人睡初醒眼皮必浓以阳气出于目也（足脉足厥阴之五里在毛际外女子取太冲在 
大趾本节后二寸陷中足少阴之太溪在内踝后足太阴箕门在鱼腹上足阳明之跗阳在足跗上即趺阳也见素问三部九候论中） 



<目录>卷二\脉法下编

<篇名>脉法六十三

属性：问曰伤寒三日脉浮数而微病患身凉和者何也答曰此为欲解也解以夜半脉浮而解者 然汗出也脉数而解者必能食也脉 
微而解者必大汗出也 
伤寒三日脉浮数而微病患身复凉和者此为欲解也解于夜半盖脉之浮数身之烦热俱属阳证乃脉之浮数渐有微意身之烦 
热已变凉和是邪热之渐退而阴气之续复也待至夜半则阴旺而全复故解于此际而其解也形状不同其脉浮而解者表阳之旺 
然汗出也其脉数而解者里阳之旺必能食也其脉微而解者表里之阳俱虚必战摇振栗而大汗出也 



<目录>卷二\脉法下编

<篇名>脉法六十四

属性：问曰病有战而汗出因得解者何也答曰脉浮而紧按之反芤此为本虚故当战而汗出也其人本虚是以发战以脉浮故当汗出 
而解也若脉浮而数按之不芤此人本不虚若欲自解但汗出耳不发战也 
病有战而汗出因得解者以脉浮而紧是伤寒之脉而按之反芤此为本气之虚本虚则阳气郁于阴邪不能透发故当战栗而后 
汗出也其人本虚是以汗前发战以其脉浮则病在皮毛故当汗出而解也若脉浮而数按之不芤此其人本不虚若欲自解但安卧而 
汗出耳不至发战也 



<目录>卷二\脉法下编

<篇名>脉法六十五

属性：问曰病有不战而汗出解者何也答曰脉大而浮数故知不战汗出而解也 
脉大而浮数阳气盛旺阴邪不能遏郁故不战而汗解也 



<目录>卷二\脉法下编

<篇名>脉法六十六

属性：问曰病有不战不汗出而解者何也答曰其脉自微此以曾经发汗若吐若下若亡血以内无津液此阴阳自和必自愈故不战不 
汗出而解也 
其脉自微弱则表里无邪此以曾经发汗吐下亡血失津阴不济阳未免烦热时作然表里邪去病根已除迟而津液续复阴阳自 
和必当自愈故不战不汗而亦解 



<目录>卷二\脉法下编

<篇名>脉法六十七

属性：脉浮而迟面热赤而战栗者六七日当汗出而解反发热者差迟迟为无阳不能作汗其身必痒也 
脉浮而迟面色热赤而身体战栗者阳郁欲发虚而不遽发故面热而身摇待至六七日经尽阳复当汗出而解若反热者则解期 
差迟以脉迟是为无阳无阳则但能发热而不能作汗气郁皮腠其身必痒也（阳复则病愈阳虚则解迟阳尽则命绝此下命绝数章 
发明首章阳病见阴脉者死之义病无阳复而死者亦无阳尽而生者也） 



<目录>卷二\脉法下编

<篇名>脉法六十八

属性：寸口脉微尺脉紧其人虚损多汗知阴常在绝不见阳也 
寸口脉微阳气衰也尺脉紧阴气盛也虚损多汗卫败而不敛也脉证见此是绝阴而无阳也 



<目录>卷二\脉法下编

<篇名>脉法六十九

属性：脉浮而洪身汗如油喘而不休水浆不下形体不仁乍静乍乱此为命绝也 
脉浮而洪阳不根阴也身汗如油难经所谓绝汗乃出（引灵枢语）大如贯珠转出不流也喘而不休气不归根也水浆不下胃 
气败也形体不仁营卫之败也乍静乍乱神明之败也 



<目录>卷二\脉法下编

<篇名>脉法七十

属性：又未知何脏先受其灾若汗出发润喘而不休者此为肺先绝也阳反独留形体如烟薰直视摇头者此为心绝也唇吻反青四肢 
习者此为肝绝也环口黧黑柔汗发黄者此为脾绝也溲便遗失狂言目反直视者此为肾绝也 
命绝者（上章）未知何脏先受其灾肺主气而藏津若汗出发润喘而不休者津液脱而气绝根此为肺先绝也心为火而藏神 
若阳反独留形体如烟薰直视摇头者火独光而神明败此为心绝也肝色青而主风若唇吻反青四肢 习者木克土而风淫生（左 
传云风淫末病 习者风气发而四末战摇也）此为肝绝也脾窍于口而色黄若环口黧黑柔汗发黄者水侮土而气外脱此为脾绝 
也肾主二便而藏志若溲便遗失狂言反目直视者肾阳脱而志意乱此为肾绝也肾与太阳膀胱为表里太阳起于目 行身之背目 
反直视者即为诊要经终论太阳之脉其终也戴眼反折是也 



<目录>卷二\脉法下编

<篇名>脉法七十一

属性：又未知何脏阴阳先绝若阳气前绝阴气后竭者其人死身色必青阴气前绝阳气后竭者其人死身色必赤腋下温心下热也 
青者木色肝肾皆阴也赤者火色心肺皆阳也腋下心下者阳之部温热者阳之气也 



<目录>卷二\脉法下编

<篇名>脉法七十二

属性：师曰寸脉下不至关为阳绝尺脉上不至关为阴绝此皆不治决死也若计其余命生死之期期以月节克之也 
尺寸之脉发现于上下而气根于中焦中焦者所以升降阴阳而使之相交其脉现于关上若寸脉下不至关则阳根下断是谓阳 
绝尺脉上不至关则阴根上断是谓阴绝此皆不治决死也此际虽生命之余耳若计算其余命生死之期期以月之节气克之如木弱 
忌金火弱忌水一交金水之节气则死期至矣 



<目录>卷二\脉法下编

<篇名>脉法七十三

属性：伤寒咳逆上气其脉散者死谓其形损故也 
咳逆上气是胃土上逆肺金不降肺主气而性收脉散者金气之不收也气败则死盖气所以薰肤而充身气散则骨枯肉陷而形 
损故也 



<目录>卷二\脉法下编

<篇名>脉法七十四

属性：师曰脉病患不病名曰行尸以无王气卒眩仆不识人者短命则死人病脉不病名曰内虚以无谷神虽困无苦 
脉病患不病名曰行尸以其脉病而无王气倘卒然眩仆不识人者值其人之短命则死矣人病脉不病者名曰内虚以其谷神之 
不旺病在形骸而不在精神虽困无妨也 



<目录>卷二\脉法下编

<篇名>脉法七十五

属性：问曰上工望而知之中工问而知之下工脉而知之愿闻其说师曰病家人请云病患若发热身体疼病患自卧师到诊其脉沉而 
迟者知其瘥也何以知之表有病者脉当浮大今脉反沉迟故知其愈也假令病患云腹内卒痛病患自坐师到脉之浮而大者知其瘥 
也何以知之里有病者脉当沉而细今脉浮大故知其愈也 
发热身痛自卧是表病也诊脉沉迟知表病瘥也以表有病者脉当浮大今不浮大而反沉迟故知其愈也腹痛是里病也诊脉浮 
大知里病瘥也以里有病者脉当沉细今不沉细而反浮大故知其愈也（此提望闻问切之纲下章详发） 



<目录>卷二\脉法下编

<篇名>脉法七十六

属性：师曰病患家来请云病患发热烦极明日师到病患向壁卧此热退也设令脉不和处言已愈 
发热烦极必不得卧向壁静卧此烦热已去也假令脉犹未和亦顷当自愈此可处言已愈也（此望知之法也） 



<目录>卷二\脉法下编

<篇名>脉法七十七

属性：设令向壁卧闻师到不惊起而盼视若三言三止脉之咽唾者此诈病也设令脉自和处言汝病太重当须服吐下药针灸数十百 
处乃愈 
向壁安卧是无病邪闻师到不惊起而盼视若三言三止脉之咽唾者此诈病也设令脉自和平亦处言汝病太重当须服大吐大 
下之药针灸数十百处以恐怖之则立言自愈矣 



<目录>卷二\脉法下编

<篇名>脉法七十八

属性：师持脉病患欠者无病也脉之呻者病也言迟者风也摇头言者里痛也行迟者表强也坐而伏者短气也坐而下一脚者腰痛也 
里实护腹如怀卵物者心痛也 
平人神倦若睡则欠呵非病证也故欠者无病身有痛苦则呻故呻者有病内风者内湿外燥语言蹇涩故言迟为风心腹痛极则 
头摇故头摇言者里痛也阳性轻清表郁气浊故言重而行迟短气者身仰则气愈短故坐而身伏腰痛则身弯不敢直故坐则下一脚 
心痛则用手护腹形如怀抱卵物也（此望闻之法也） 



<目录>卷二\脉法下编

<篇名>脉法七十九

属性：问曰人病恐怖者其脉何状师曰脉形如循丝累累然其面白脱色也 
肾主恐素问气厥论恐则气下下之极则肾也少阴之脉微细恐怖少阴之气动故脉细如丝累累然惊惧不安之象也恐主于肾 
而六脉俱细盖诸脏夺气改而从肾也肝藏血而主色色者血之华也肝气下（恐则气下）而营血陷不能华也木虚而金气乘之故 
色脱而面白白者金色也（此望切之法也） 



<目录>卷二\脉法下编

<篇名>脉法八十

属性：人愧者其脉何类师曰脉浮而面色乍白乍赤 
愧发于心动火炎故面乍赤赤者心之色也火炎金伤故面色乍白白者金之色也心肺之脉俱浮心肺气动是以脉浮人愧而汗 
出者心动火炎而刑肺气故气泄而为汗也（此望切之法也） 



<目录>卷二\脉法下编

<篇名>脉法八十一

属性：人不饮其脉何类师曰脉自涩唇口干燥也 
素问经脉别论饮入于胃游溢精气上输于脾脾气散精上归于肺通调水道下输膀胱水精四布五经并行盖水入于胃胃阳蒸 
动化为精气游溢升腾上输于脾脾气散此水精上归于肺肺气宣化氤氲和洽所谓上焦如雾也肺气清肃则经络通调雾气不滞降 
于膀胱而化尿溺人身身半以上水少气多是谓气道身半以下气少水多是谓水道气水一也上下阴阳之分耳水道通调下输膀胱 
水滓注泻溲便前行所谓下焦如渎也水气之由经而下行也渣滓输于膀胱而精华滋于经络洒于脏腑润于孔窍浊者下而清者上 
水精四布五经并行是以经脉流利而不涩唇口滑泽而不燥不饮则经络失滋故脉自涩孔窍不润故唇口干燥也（此亦望切之 
法） 



<目录>卷二\脉法下编

<篇名>脉法八十二

属性：师曰伏气之病以意候之今月之内欲有伏气假令旧有伏气当须脉之若脉微弱者当喉中痛似伤非喉痹也病患云实喉中痛 
虽尔今复欲下利 
伏气者气之伏藏而未发也凡病之发必旧有伏藏之根气之欲伏未形于脉故应以意候之见其脉气沉郁凝涩则今日之内恐 
其欲有伏气自此埋根作异日之病基也假令旧有伏气已形于脉当须脉之若脉微弱者是少阴之伏气也少阴之病法当咽痛而复 
下利以肾司二便而脉循咽喉也病于阴分则下利病及阳分则咽痛阴在下而性迟阳在上而性疾下利未作咽喉先见故当喉中痛 
也其状似乎喉伤实非厥阴火升之喉痹也征之病患自云实咽中痛阳分之病见矣虽尔阴分之病犹未作也今且复欲下利迟则亦 
作矣（此于望闻问切之外广以意候之法也） 



<目录>卷二\脉法下编

<篇名>脉法八十三

属性：问曰脉有灾怪何谓也师曰假令人病脉得太阳与形证相应因为作汤比还送汤如食顷病患乃大吐下利腹中痛师曰我前来 
不见此证今乃变易是名灾怪问曰缘何作此吐利答曰或有旧时服药今乃发作故为此灾怪耳 
脉证无差而吐利忽作诚为怪异大抵药经人手容有别缘或者婢外家冤雠毒行暧昧事未可料也 



<目录>卷三\太阳经上编（五十三章）

<篇名>太阳本病

属性：太阳以寒水主令统领六经膀胱者太阳之腑太阳者膀胱之经六经之次三阴在里三阳在表太阳主皮毛之分次则阳明次则 
少阳次则太阴少阴厥阴总以太阳为主阳盛于外在外之阳谓之卫气卫者卫外而为固也卫气之内则为营血营者营运而不息也 
营司于肝为卫之根卫司于肺为营之叶营卫二气化于中宫饮食入胃游溢精气传输经络精专者行于脉中命曰营气 悍者行于 
脉外命曰卫气营卫分司于金木而皆统于太阳故太阳经病有伤卫伤营之不同卫气为阳营血为阴然血升而化神魂是阴含阳也 
故肝血温暖而升散气降而化精魄是阳含阴也故肺气清凉而降敛人之汗孔冬阖而夏开者以肝心主营木火旺于春夏则营血温 
散而窍开肺肾主卫金水旺于秋冬则卫气清敛而窍阖寒去温来而木火不得发泄卫气敛闭而孔窍常阖袭之以风气欲敛而不能 
敛故伤在卫气热退凉生而金水不得敛藏营血发散而孔窍常开侵之以寒血欲散而不能散故伤在营血风伤卫者因于气凉而窍 
闭也寒伤营者因于天温而窍开也春夏而窍开则病寒而不病风秋冬而窍阖则病风而不病寒故秋冬寒盛而非不中风春夏风多 
而亦有伤寒灵枢岁露四时八风之中人也故有寒暑寒则皮肤急而腠理闭暑则皮肤缓而腠理开因其开也其入深其病患也卒以 
暴因其闭也其入浅其病患也徐以迟开则伤营闭则伤卫以营深而卫浅也风性疏泄而寒性闭塞气性收敛而血性发扬卫敛而窍 
闭中风则气欲敛而风泄之是以有汗风愈泄而气愈欲敛故内遏营血而生里热营泄而窍开伤寒则血欲泄而寒束之是以无汗寒 
愈束而血愈欲泄故外闭卫气而生表寒人之本气不郁则不盛郁则阳虚之人脏阴内盛而为寒阴虚之人经阳外盛而为热是传腑 
传脏之由来也而其入腑入脏必先施于皮毛故六经之病总起于太阳一经以其在外而先伤也邪在营卫失于解散则或入于腑或 
入于脏视其人之里气为分途阳衰则入太阴而为寒阴衰则入阳明而为热无异路也贵于营卫方病初治不瘥则后日诸变无自生 
矣卫行脉外而内交于营营行脉中而外交于卫营卫调和是谓平人寒邪伤营则营血束闭其卫气故卫郁而生表寒风邪伤卫则 
卫气遏闭其营血故营郁而生里热营卫外发则病解营卫内陷则病进陷而败没则死也伤寒中风之死证皆营卫之陷败也卫气之 
外发赖乎经中之阳盛营血之外发赖于脏中之阴盛阳统于阳明阴统于太阴阳明之经气旺则卫气外发而汗出其阳虚者卫郁欲 
发而不能则振栗战摇而后汗出其再虚者寒战而不见汗出是阳不胜阴卫气将陷当泄阴而扶阳开皮毛而发卫气太阴之经气旺 
则营气外发而汗出其阴虚者营郁欲发而不能则烦躁怫郁而后汗出其更虚者躁闷而不见汗出是阴不胜阳营气将陷当泄阳以 
扶阴开肌表而发营血阳盛于腑阴盛于脏卫气之陷者以其脏阴盛而内寒也营血之陷者以其腑阳盛而内热也太阳为六经之长 
兼统营卫方其营卫初病外解经络内调脏腑使脏寒不动腑热不作异日无入脏入腑之患是善治太阳者也 太阳经病不过风寒 
二者而已风用桂枝寒用麻黄风而兼寒寒而兼风则有桂麻各半之方风而火郁寒而水停则有大小青龙之制风寒已解而内燥则 
有白虎清金之法风寒未透而内湿则有五苓利水之剂风寒外散血热里郁则有桃核承气抵当汤丸之设此皆太阳风寒之本病处 
治之定法也人之本气不偏阳郁不至极热阴郁不至极寒本气稍偏病则阴盛而为寒阳盛而为热而以温凉补泄挽其气化之偏皆 
可随药而愈不经误治断不至遂成坏病熟悉仲景太阳本病诸法则风寒之证解于太阳一经无复坏事已 



<目录>卷三\太阳经上编（五十三章）

<篇名>太阳经提纲一（太阳一）

属性：太阳为六经之纲领其经行身之背其气主一身之皮毛故病则脉浮头项强痛而恶寒缘邪在本经但病其经脉所行之部分而 
不及于他经也在经失解自此而内传二阳里入三阴腑热作则脉浮大脏寒作则脉沉细寒热郁发诸病丛生太阳之脉证然后变耳 
若其初感腑热未作脏寒未动之时太阳之病情未改证状犹存则只有脉浮头项强痛恶寒而已即合病于别经别经病见而太阳未 
罢亦必见太阳之脉证也揣太阳之脉证而分太阳之风寒何至淆乱于别经亡羊于歧路也仲景提太阳之纲只此一语而太阳之情 
状了了所谓握片言而居要也 
太阳之为病脉浮头项强痛而恶寒 
太阳在表故脉浮其经行身之背起于睛明（在目内 足太阳经之穴名）自头下行而走足病则经气上郁壅塞不降故强痛 
也风寒闭其营卫气郁不能透泄则外见恶寒寒者太阳之令气也 



<目录>卷三\太阳经上编（五十三章）

<篇名>风寒总纲一（太阳二）

属性：病有发热恶寒者发于阳也无热恶寒者发于阴也发于阳者七日愈发于阴者六日愈以阳数七阴数六也 
此中风伤寒之总纲也卫气为阳风伤卫气是发于阳也卫伤则遏闭营血而生内热营血为阴寒伤营血是发于阴也营伤则束 
闭卫气而生外寒故中风之初先见发热伤寒之初先见恶寒中风内热而营血不宣亦外见恶寒伤寒外寒而卫气不达乃续见发热 
中风非无外寒究竟内热多而外寒少伤寒非无内热究竟内热少而外寒多营司于肝木木升则火化木火同情故肝血常温卫司于 
肺金金降则水生金水同性故肺气常凉肝藏营血而脾为生血之本中风营病脏阴衰者多传阳明而为热肺藏卫气而胃乃化气之 
源伤寒卫病腑阳弱者多传太阴而为寒风伤卫者营郁里热若经中阴旺则营气不至内蒸故七日经尽而自愈寒伤营者卫郁表寒 
若经中阳旺则卫气不至内陷故六日经尽而自愈此风寒之顺证在经而不入于脏腑者也若中风阳盛而入于腑伤寒阴盛而入于 
脏则营卫方忧其内陷非补泄以救其偏不能应期而愈也六日七日水火之成数大衍之数天一生水地六成之地二生火天七成之 
火阳也故数七水阴也故数六满其成数是以病愈也 



<目录>卷三\太阳经上编（五十三章）

<篇名>风寒总纲二（太阳三）

属性：病患身大热反欲得近衣者热在皮肤寒在骨髓也身大寒反不欲近衣者寒在皮肤热在骨髓也 
申明上章寒热之义阴盛则内寒外热内寒故欲近衣阳盛则内热外寒内热故不欲近衣以其欲不欲而内外之寒热见焉经所 
谓临病患问所便也（素问语）上章发热恶寒无热恶寒者言其外也风伤卫者多内热寒伤营者多外寒恐人略内而详外故发此 
章 



<目录>卷三\太阳经上编（五十三章）

<篇名>太阳中风（十五章）

属性：风者天地发生之气也皮毛未开风气外客伤其卫阳则窍开而卫泄卫性降敛卫欲闭而风泄之欲闭不得则内乘阴位而遏营 
血是以病也（曰风泄者风闭其卫营郁而外泄也） 



<目录>卷三\太阳经上编（五十三章）

<篇名>太阳中风一（太阳四）

属性：太阳病发热汗出恶风脉缓者名为中风 
太阳之经有营卫之分营行脉中卫行脉外风寒客之各有所伤风则伤卫寒则伤营卫伤则闭其营血故发热营伤则闭其卫气 
故恶寒营为寒闭则无汗卫为风鼓则有汗以卫气初闭营郁犹得外泄也汗出卫泄是以表虚而恶风寒性凝涩伤寒则皮毛闭塞故 
脉紧风性动荡伤风则经气发泄故脉缓 



<目录>卷三\太阳经上编（五十三章）

<篇名>太阳中风桂枝汤证

属性：肺通卫气风伤于卫行其疏泄之令卫气不敛是以有汗卫愈泄而愈闭闭而不开则营郁而发热桂枝汤所以通经络而泄营郁 
也 



<目录>卷三\太阳经上编（五十三章）

<篇名>太阳中风桂枝一（太阳五）

属性：太阳病头疼发热汗出恶风者桂枝汤主之 
风为阳邪卫为阳气风邪中人则阳分受之故伤卫气卫秉肺气其性收敛风鼓卫气失其收敛之职是以汗出风愈泄而卫愈敛 
则内遏营血郁蒸而为热是卫气被伤而营血受病也故伤在卫气而治在营血桂枝汤甘草大枣补脾精以滋肝血生姜调脏腑而宣 
经络芍药清营中之热桂枝达营中之郁也汗者营卫之所蒸泄孔窍一开而营郁外达则中风愈矣 



<目录>卷三\太阳经上编（五十三章）

<篇名>桂枝汤（一）

属性：桂枝（三两去皮） 芍药（一两） 甘草（二两炙） 大枣（十二枚劈） 生姜（三两） 
上五味 咀以水七升微火煮取三升去滓适寒温服一升服已须臾 稀粥一升余以助药力温覆令一时许通身 微有汗 
出益佳不可令如水流漓病必不除若一服汗出病瘥停后服不必尽剂若不汗更服根据前法又不汗后服小促其间半日许令三服尽 
若病重者一日一夜服周时观之服一剂尽病证犹在者更作服若汗不出者可服至二三剂禁生冷粘滑肉面五辛酒酪臭恶等物 



<目录>卷三\太阳经上编（五十三章）

<篇名>铢两升斗考

属性：汉书律历志量者龠合升斗斛也本起于黄钟之龠用度瞰审其容以子谷 黍中者千有二百实其龠以井水准其概合龠为合 
十合为升十升为斗十斗为斛而五量嘉矣权者铢两斤钧石也一龠容千二百黍重十二铢两之为两二十四铢为两十六两为斤三 
十斤为钧四钧为石而五权谨矣一千二百黍为一龠重今之一钱七分合龠为合今之三钱四分也十合为升今之三两四钱也一龠 
重十二铢今之一钱七分也两之为两今之三钱四分也 



<目录>卷三\太阳经上编（五十三章）

<篇名>桂枝证二（太阳六）

属性：太阳中风阳浮而阴弱阳浮者热自发阴弱者汗自出啬啬恶寒淅淅恶风翕翕发热鼻鸣干呕者桂枝汤主之 
寸为阳尺为阴营候于尺卫候于寸风泄卫气故寸脉浮邪不及营故尺脉弱风愈泄而气愈闭故营郁而发热气愈闭而风愈泄 
故营疏而汗出啬啬淅淅者皮毛振栗之意翕翕盛也犹言阵阵不止也肺主皮毛开窍于鼻皮毛被感肺气壅遏旁无透窍故上循鼻 
孔而鼻窍窄狭泄之不及故冲激作响而为鼻鸣卫气闭塞郁其胃气独阴不降故生干呕桂枝泄其营郁则诸证愈矣 



<目录>卷三\太阳经上编（五十三章）

<篇名>桂枝证三（太阳七）

属性：太阳病发热汗出者此为营弱卫强故使汗出欲救邪风者桂枝汤主之 
营弱卫强即上章阳浮阴弱之义卫闭而遏营血也邪风者经所谓虚邪贼风也风随八节而居八方自本方来者谓之正风不伤 
人也自冲后来者谓之贼风伤人者也如夏至风自南来是正风也若来自北方是冲后也义详灵枢九宫八风篇 



<目录>卷三\太阳经上编（五十三章）

<篇名>桂枝证四（太阳八）

属性：病患脏无他病时发热自汗出而不愈者此为卫气不和也先于其时发汗则愈桂枝汤主之 
阳明腑病汗愈出而胃愈燥故发热汗出而病不愈病患脏气平和无他胃热之证时发热自汗出而不愈者此为卫气得风郁勃 
而不和也当先于其时以桂枝发汗则愈迟恐变生他病也 



<目录>卷三\太阳经上编（五十三章）

<篇名>桂枝证五（太阳九）

属性：病常自汗出者此为营气和营气和者外不谐以卫气不共营气和谐故耳以营行脉中卫行脉外复发其汗营卫和则愈宜桂枝 
汤 
病常自汗出者营气疏泄此为营气之和然营气自和者必外与卫气不相调谐以卫被风敛内遏营血不与营气和谐故耳以营 
行脉中卫行脉外卫郁而欲内敛营郁而欲外泄究之卫未全敛而营未透泄是以有汗而风邪不解复发其汗使卫气不闭营气外达 
二气调和则病自愈宜桂枝汤也卫闭而营郁则营不和卫未全闭而营得汗泄此为营气犹和然此之和者卫被风敛而未全闭也闭 
则营气不和矣以卫常欲敛不与营气和谐终有全闭之时汗之令营郁透发则二气调和也 



<目录>卷三\太阳经上编（五十三章）

<篇名>桂枝证六（太阳十）

属性：太阳病初服桂枝汤反烦不解者先刺风池风府却与桂枝汤则愈 
风池足少阳穴风府督脉穴在项后大椎之上督与太阳同行于背而足少阳经亦行项后两穴常开感伤最易感则传之太阳太 
阳中风之病皆受自两穴服桂枝汤风应解矣反烦不解者风池风府必有内闭之风不能散也先刺以泄两穴之风再服桂枝无不愈 
矣 



<目录>卷三\太阳经上编（五十三章）

<篇名>桂枝证七（太阳十一）

属性：太阳病外证未解脉浮弱者当以汗解宜桂枝汤 
太阳病失于解表经热不泄则自表达里然里证虽成而外证不能自解凡脉见浮弱者犹当汗解宜桂枝汤也外解后审有里证 
乃可议下耳脉浮弱即前章阳浮阴弱之义 



<目录>卷三\太阳经上编（五十三章）

<篇名>桂枝证八（太阳十二）

属性：太阳病外证未解者不可下也下之为逆欲解外者桂枝汤主之 
太阳病外证未解虽有里证不可下也下之卫阳内陷此之为逆欲解外者不越桂枝也外解已然后里证可议下否耳 



<目录>卷三\太阳经上编（五十三章）

<篇名>桂枝证九（太阳十三）

属性：夫病脉浮大问病者言但便硬耳设利之为大逆硬为实汗出而解何以故脉浮当以汗解 
阳明腑病脉浮大（阳明篇二阳合病脉浮大上关上）病脉浮大是有腑证乃问病者但言觉便硬耳未至痛满也则非急下之 
证设遽利之此为大逆盖便硬虽内实而表证尚在犹须汗出而解不宜下也此何以故其脉大纵属内实而脉浮则当以汗解也 



<目录>卷三\太阳经上编（五十三章）

<篇名>桂枝证十（太阳十四）

属性：欲自解者必当先烦乃有汗而解何以知之脉浮故知汗出解 
按宛邻本原脱此一条今补于此文在太阳篇也黄氏注不可考大抵亦上条意 



<目录>卷三\太阳经上编（五十三章）

<篇名>桂枝证十一（太阳十五）

属性：太阳病未解脉阴阳俱停必先振栗汗出而解但阳脉微者先汗出而解但阴脉微者下之而解若欲下之宜调胃承气汤（方在 
阳明二十） 
太阳表证未解脉忽尺寸俱停止而不动者此气虚不能外发营卫郁闭之故也顷之必先振栗战摇而后汗出而解其未停止之 
先尺寸之脉必有大小不均若但寸脉微弱者是阳郁于下必阳气升发汗出而后解此先振栗而后汗出者也若但尺脉微弱者是阴 
虚肠燥下窍堵塞得汗不解必下之通其结燥使胃热下泄而后解阳明病腑热蒸发则汗出表解今太阳病表证未解是内热未实此 
时若欲下之宜于汗后用调胃承气硝黄甘草调其胃腑之燥热也 



<目录>卷三\太阳经上编（五十三章）

<篇名>忌桂枝十二（太阳十六）

属性：酒客病不可与桂枝汤得汤则呕以酒客不喜甘故也 
大枣甘草甘味动呕也 



<目录>卷三\太阳经上编（五十三章）

<篇名>忌桂枝证十三（太阳十七）

属性：凡服桂枝汤吐者其后必吐脓血也 
大凡服桂枝汤即吐者胸膈湿热郁遏桂枝益其膈热下咽即吐缘其胃气上逆心下痞塞肺郁生热无路下达桂枝辛温之性至 
胸而出不得入胃腑而行经络是以吐也其后湿热瘀蒸必吐脓血此宜凉辛清利之剂不宜辛温也 



<目录>卷三\太阳经上编（五十三章）

<篇名>忌桂枝证十四（太阳十八）

属性：桂枝本为解肌若其人脉浮紧发热汗不出者不可与也常须识此勿令误也 
桂枝本解肌表以散风邪若其人脉浮而紧发热汗不出者是寒伤营血营伤则束其卫气是当去芍药之泄营血而用麻黄以泄 
卫气桂枝不可与也与之表寒不解反益经热是谓之误风家用桂枝所以不助经热者以其皮毛无寒孔窍不闭无须麻黄发表但以 
芍药之酸寒泄其营血桂枝之辛温通其经络血热自能外达若伤寒服之卫郁莫泄经热愈增是助邪也 



<目录>卷三\太阳经上编（五十三章）

<篇名>太阳伤寒（九章）

属性：寒者天地闭藏之气也皮毛未合寒气内入伤其营阴则窍阖而营闭营性升发营欲泄而寒闭之欲泄不能则外乘阳位而束卫 
气是以病也 



<目录>卷三\太阳经上编（五十三章）

<篇名>太阳伤寒一（太阳十九）

属性：太阳病或已发热或未发热必恶寒体疼呕逆脉阴阳俱紧者名曰伤寒 
阳郁则发热阴气外束则恶寒寒闭皮毛经气不得通达则壅遏而为痛经络郁闭卫气遏逼浊阴上逆则为呕逆经脉束迫不得 
发越则尺寸俱紧 



<目录>卷三\太阳经上编（五十三章）

<篇名>太阳伤寒麻黄汤证

属性：肝藏营血寒伤于营行其闭藏之令营血不宣是以无汗营愈闭而愈泄泄而不通则卫郁而寒生麻黄汤所以开皮毛而泄卫郁 
也 



<目录>卷三\太阳经上编（五十三章）

<篇名>太阳伤寒麻黄证一（太阳二十）

属性：太阳病头痛发热身疼腰痛骨节疼痛恶寒无汗而喘者麻黄汤主之 
寒为阴邪营为阴气阴邪中人则阴分受之故伤营血血秉肝气其性疏泄寒闭营阴失其疏泄之权是以无汗寒愈闭而血愈泄 
则外束卫气闭藏而为寒是营血被伤而卫气受病也故伤在营血而治在卫气麻黄汤甘草保其中气桂枝发其营郁麻黄泄其卫气 
杏仁利其肺气降逆而止喘也孔窍一开而卫郁外达则伤寒愈矣 卫气为阳外行皮毛营血为阴内行经络肺藏气而主卫肝藏血 
而司营肺金收敛肝木疏泄阴阳自然之性也肝性疏泄而营血之内守者肺气敛之也肺气收敛而卫阳之外发者肝气泄之也收敛 
则无汗疏泄则有汗风伤卫气卫病而非营病也然卫被风敛则内闭营阴营气不通是以发热故以桂枝泄经热而达营郁气病而用 
血药者以气伤而累血也寒伤营血营病而非卫病也然营为寒束则外闭卫阳卫阳不宣是以恶寒故以麻黄泄表寒而达卫郁血病 
而用气药者以血伤而累气也桂枝泄其肝血麻黄泄其肺气营卫分属于肺肝而统司于太阳故太阳风寒之初治首以桂枝麻黄二 
方为定法也 



<目录>卷三\太阳经上编（五十三章）

<篇名>麻黄汤（二）

属性：麻黄（三两去节） 桂枝（一两去皮） 甘草（一两炙） 杏仁（七十枚汤泡去皮尖及两仁者） 
上四味以水九升先煮麻黄减二升去上沫内诸药煮取二升半去渣温服八合覆取微似汗不须 饮余如桂枝法将息 



<目录>卷三\太阳经上编（五十三章）

<篇名>麻黄证二（太阳二十一）

属性：脉浮者病在表可发汗宜麻黄汤脉浮而数者可发汗宜麻黄汤 
浮为在表表被风寒则宜汗浮数即浮紧之变文紧则必不迟缓亦可言数是伤寒之脉当以麻黄发汗也 



<目录>卷三\太阳经上编（五十三章）

<篇名>麻黄证三（太阳二十二）

属性：伤寒发汗宜解半日许复烦脉浮数者可更发汗宜桂枝汤（方在太阳三） 
伤寒服麻黄发汗已解乃半日许复烦脉见浮数是卫郁已泄而营郁不达可更发汗以泄其营宜桂枝汤也 



<目录>卷三\太阳经上编（五十三章）

<篇名>麻黄证四（太阳二十三）

属性：伤寒不大便六七日头痛有热者与承气汤（太阳入阳明去路）其小便清者知不在里仍在表也当须发汗（此麻黄证）若 
头痛者必衄宜桂枝汤（方在太阳五此麻黄证中又有用桂枝者） 
阳明腑病胃燥便难伤寒不大便至六七日头痛而有热者是有阳明里证宜与承气汤以泄里热然阳明病小盒饭赤若小便清 
者则病不在里犹在表也当须发汗以解表寒若头痛不已者是卫郁不得旁泄而逆冲头面故致头痛及其郁迫莫容自寻出路必将 
冲突鼻窍以泄积郁卫气上泄升逼营血是为衄证此宜以桂枝泄其营郁使不闭束卫气卫气松缓则衄证免矣 



<目录>卷三\太阳经上编（五十三章）

<篇名>麻黄证五（太阳二十四）

属性：太阳病脉浮紧发热身无汗自衄者愈 
发热无汗而脉浮紧是宜麻黄发汗以泄卫郁若失服麻黄皮毛束闭卫郁莫泄蓄极思通势必逆冲鼻窍而为衄证自衄则卫泄 
而病愈矣 



<目录>卷三\太阳经上编（五十三章）

<篇名>麻黄证六（太阳二十五）

属性：伤寒脉浮紧不发汗以致衄者宜麻黄汤主之 
浮紧之脉应当发汗失不发汗卫郁莫泄因而致衄是缘不早服麻黄故至此当先以麻黄发之勿俟其衄也 



<目录>卷三\太阳经上编（五十三章）

<篇名>麻黄证七（太阳二十六）

属性：太阳病脉浮紧无汗发热身疼痛八九日不解表证仍在此当发汗麻黄汤主之服药已微除其人发烦目瞑剧者必衄衄乃解所 
以然者阳气重故也 
发热无汗脉浮紧而身疼痛此麻黄汤证失不早服至八九日不解而表证仍在此当发汗宜麻黄汤若卫气闭塞泄之不透服药 
之后病仅微除其人犹觉烦躁昏晕未能全解剧者卫郁升突必至鼻衄衄乃尽解所以然者久病失解阳气之郁遏太重故也 



<目录>卷三\太阳经上编（五十三章）

<篇名>忌麻黄证八（太阳二十七）

属性：脉浮紧者法当身疼痛宜以汗解之假令脉尺中迟者不可发汗何以知之然以营气不足血少故也（太阳入少阴去路） 
卫候于寸营候于尺尺中迟者营气不足以肝脾阳虚而血少故也汗泄营中温气则生亡阳诸变故不可发汗然者答辞与难经 
然字同义 



<目录>卷三\太阳经上编（五十三章）

<篇名>太阳风寒双感证（四章）

属性：太阳病风则桂枝寒则麻黄乃有风寒双感之证爰垂桂麻各半之方营卫兼发风寒俱去脉法风则伤卫寒则伤营营卫俱伤当 
发其汗此之谓也若夫风多而寒少则有桂二麻一之剂仍是各半法度因病而小变者也至于内热微而表寒轻桂麻各半之法不相 
合矣用桂枝之二越婢之一微宣表寒而轻清里热此颇似大青龙法而实亦不同义更妙也则桂麻各半所以继桂麻二方之后桂枝 
越婢开青龙一方之先也 



<目录>卷三\太阳经上编（五十三章）

<篇名>桂枝各半证一（太阳二十八）

属性：太阳病得之八九日如疟状发热恶寒热多寒少其人不呕清便欲自可一日二三度发脉浮缓者为欲愈也脉微而恶寒者此阴 
阳俱虚不可更发汗更下更吐也面色反有热色者未欲解也以其人不得小汗出身必痒宜桂枝麻黄各半汤（清与圊通） 
如疟状者营阴卫阳之相争阳郁于内则发热阴郁于中则恶寒盖风寒双感营卫俱伤寒伤营则营欲泄风伤卫则卫欲闭营欲 
泄而不能泄则敛束卫气而为寒卫欲闭而不能闭则遏闭营血而为热及其卫衰而营血外发又束卫气营衰而卫气内敛又遏营血 
此先中于风而后伤于寒营泄卫闭彼此交争故寒热往来形状如疟也太阳病得之八九日之久证如疟状发热恶寒发热多而恶寒 
少此风多于寒卫伤颇重而营伤颇轻如其寒热不能频作是后章桂二麻一之证也若其人上不呕下不泄则中气未伤寒热一日二 
三度发则正气颇旺频与邪争脉微和缓则邪气渐退是为欲愈无用治也若其脉微弱而又恶寒者此卫阳营阴之俱虚盖营虚则脉 
微卫虚则恶寒（后章此无阳也即解此句）虚故不可更以他药发汗吐下也如其发热脉浮是后章桂枝越婢之证也若外不恶寒 
而面上反有热色者是阳气蒸发欲从外解而表寒郁迫未欲解也使得小汗略出则阳气通达面无热色矣以其正气颇虚不得小汗 
阳郁皮腠莫之能通是其身必当发痒解之以桂枝麻黄各半汤 营卫俱伤前后四章三证而于首章内一证三变伏下三章之线下 
三章分承首章而发明之 



<目录>卷三\太阳经上编（五十三章）

<篇名>桂枝麻黄各半汤（三）

属性：桂枝（一两十六铢） 芍药（一两） 甘草（一两炙） 大枣（四枚） 生姜（一两） 麻黄（一两） 杏仁（三 
十四枚去皮尖及两仁者） 
上七味以水五升先煮麻黄一二沸去上沫内诸药煮取一升八合去滓温服八合 



<目录>卷三\太阳经上编（五十三章）

<篇名>桂枝越婢证二（太阳二十九）

属性：形作伤寒其脉不弦紧而弱弱者必渴被火者必谵语弱者发热脉浮解之当汗出愈 
此申明上章之义前章发热恶寒发热多而恶寒少是形作伤寒也伤寒脉当弦紧乃脉微而恶寒（微即弱之变文）其脉不弦 
紧而弱必缘血虚血虚脉弱者必满若被火薰愈烁其血不止渴也必作谵语脉弱是以发热偏多脉法诸弱发热是也发热是营气之 
虚而恶寒是卫气亦虚也故上章谓之阴阳俱虚然虚而外见恶寒非无表证有表证脉必浮如其发热而脉浮则阴阳虽俱虚而解之 
之法究当令其汗出而愈但发汗另有善方不可以他药发表耳下章桂枝二越婢一汤则美善而无弊矣 



<目录>卷三\太阳经上编（五十三章）

<篇名>桂枝越婢证三（太阳三十）

属性：太阳病发热恶寒热多寒少脉微弱者此无阳也不可更汗宜桂枝二越婢一汤 
此申明上二章之义前证发热恶寒热多寒少形作伤寒而其脉不弦紧而微弱者以血藏于肝而内胎君火实以阴质而抱阳气 
血虚脉弱是无阳也其恶寒虽少不可不解发热既多不可不清但不可更以他药发汗宜桂枝二越婢一汤重泄营血轻泄卫气而兼 
清内热则表里全瘳矣此无阳也即前章阴阳俱虚意此不可更汗发明前章不可更发汗更下更吐句义言寻常汗吐下法俱不可更 
用当另有汗法桂枝越婢是也（此章包上发热脉浮意）二章是首章脉微恶寒一条治法 



<目录>卷三\太阳经上编（五十三章）

<篇名>桂枝二越婢一汤（四）

属性：桂枝（十八铢） 芍药（十八铢） 甘草（十八铢） 大枣（四枚） 生姜（一两三钱） 麻黄（十八铢） 石膏 
（十四铢） 
上七味 咀以水五升先煮麻黄三沸去上沫内诸药煮取二升温服一升 



<目录>卷三\太阳经上编（五十三章）

<篇名>桂二麻一证四（太阳三十一）

属性：服桂枝汤大汗出脉洪大者与桂枝汤如前法若形如疟日再发者桂枝二麻黄一汤 
此总申明上三章之义如服桂枝汤大汗出而表未解而脉又洪大（洪大即脉浮之变文）是表有寒而里有热此亦桂枝越婢 
证可与桂枝汤如前法而加越婢也若前证之形如疟状而无洪大之脉寒热日仅再发不能二三度者是正气虚不能频与邪争也其 
风邪多而寒邪少宜桂枝二麻黄一重泄营血而轻泄卫气乃为合法也此章是首章一日二三度发者一条治法以其不能二三度发 
是为未欲愈故也 前章脉微脉弱脉浮脉微弱脉洪大总对弦紧言微弱即不弦紧洪大即浮意勿泥 



<目录>卷三\太阳经上编（五十三章）

<篇名>桂枝二麻黄一汤（五）

属性：桂枝（一两七铢） 芍药（一两六铢） 甘草（一两二铢） 大枣（五枚） 生姜（一两六铢） 麻黄（十六铢） 杏 
仁（十六枚去皮尖） 
上七味以水五升先煮麻黄一二沸去上沫内诸药煮取二升去滓温服一升日再服 



<目录>卷三\太阳经上编（五十三章）

<篇名>太阳伤寒大青龙证（二章）

属性：太阳中风脉缓头痛汗出而不烦躁此其脉紧身痛无汗而烦躁者卫闭而营不能泄也故其脉证似伤寒太阳伤寒脉紧身疼此 
其脉缓而身不疼者营闭而卫不能泄也故其脉证似中风中风卫闭而营郁阳盛者固宜青龙然当防其肾阴之旺故立真武之法伤 
寒营闭而卫郁阴盛者固宜真武然当防其胃阳之旺故垂青龙之方灵通变化元妙无穷也首章名曰中风次章名曰伤寒俗手妄缪 
以为风寒双感误世非小也 



<目录>卷三\太阳经上编（五十三章）

<篇名>大青龙证一（太阳三十二）

属性：太阳中风脉浮紧发热恶寒身疼痛不汗出而烦躁者大青龙汤主之（太阳入阳明去路）若脉微弱汗出恶风者不可服也服 
之则厥逆筋惕肉 此为逆也以真武汤救之（方在少阴十九太阳入少阴去路） 
营性发扬而寒性固涩伤寒营欲发而寒闭之故脉紧而无汗卫性敛闭而风性疏泄中风卫欲闭而风泄之故脉缓而有汗太阳 
中风脉紧身痛寒热无汗脉证悉同伤寒此卫阳素旺气闭而血不能泄也卫气遏闭营郁热甚故见烦躁大青龙汤甘草大枣补其脾 
精生姜杏仁降其肺气麻桂泄其营卫之郁闭石膏清神气之烦躁也盖气欲闭而血欲泄血强而气不能闭则营泄而汗出气强而血 
不能泄则营闭而无汗营热内郁外无泄路是以脉紧身痛寒热无汗而生烦躁异日之白虎承气诸证皆以经热之内传者也早以青 
龙发之则内热不生矣若脉微弱而汗出恶风者中风之脉证如旧而阳虚阴旺不可服此服之汗出亡阳则四肢厥逆筋惕肉 为害 
非轻矣盖四肢秉气于脾胃阳亡土败四肢失温所以逆冷筋司于肝肝木生于肾水而长于脾土水寒土湿木郁风动故筋脉振惕而 
皮肉 动真武汤苓术燥土而泄湿附子温经而驱寒芍药清肺而息风也 



<目录>卷三\太阳经上编（五十三章）

<篇名>大青龙汤（六）

属性：麻黄（六两） 桂枝（二两） 甘草（二两炙） 大枣（十二枚） 生姜（三两） 杏仁（五十枚） 石膏（鸡子 
大一块打碎） 
上七味以水九升先煮麻黄减二升去上沫内诸药煮取三升温服一升取微似汗汗出多者温粉朴之（牡蛎粉止身汗）一服 
汗出者停后服汗多亡阳遂虚恶风烦躁不得眠也 



<目录>卷三\太阳经上编（五十三章）

<篇名>大青龙证二（太阳三十三）

属性：伤寒脉浮缓身不疼但重乍有轻时无少阴证者大青龙汤主之 
伤寒脉浮紧身疼痛缘表被寒束而经气壅塞也此脉浮缓而身不痛但觉体重而已然亦乍有轻时是非外寒之微而实里热之 
盛再于他处征之别无少阴证者宜大青龙外发表寒而内清里热也 风脉浮缓浮紧者必传入阳明以营郁而生里热卫闭而不能 
泄也寒脉浮紧浮缓者必传入阳明以卫郁而生里热营泄而不能外闭也（阳明腑热则气蒸汗泄寒不能闭）中风多传阳明若其 
脉微弱无阳明证而将入少阴则又用真武阳明多传少阴若其脉浮缓无少阴证而将入阳明又用青龙风寒对举参伍尽变立法精 
矣伤寒阳明太阴脉俱浮缓（阳明篇脉浮而缓手足自温者是谓系在太阴至七八日大便硬者为阳明病也）大青龙之浮缓则 
阳明之缓非太阴之缓也脉法寸口脉微而缓缓者胃气实实则谷消而水化也灵枢津液五别中热则胃中消谷肠胃充廓故胃缓胃 
缓是以脉缓缓者胃气之脉也或改此条作小青龙证不通之极脉法紧则为寒小青龙证内外皆寒其脉必紧安有浮缓之理 



<目录>卷三\太阳经上编（五十三章）

<篇名>太阳伤寒小青龙证

属性：（三章 太阳入太阴少阴去路） 
中风大青龙之证外有风而内有热也伤寒之小青龙证表有寒而里有水也大小青龙外之解表则同而内之温清大异大青龙 
可以泄里热而不可以温内寒小青龙所以佐大青龙之不逮也伤寒之人或表邪外郁而宿水里发或渴饮凉水而停留不消是以多 
有水气之证以其热渴双解表里之寒小青龙乃不易之法也 



<目录>卷三\太阳经上编（五十三章）

<篇名>小青龙证一（太阳三十四）

属性：伤寒表不解心下有水气干呕发热而咳或渴或利或噫或小便不利少腹满或喘者小青龙汤主之 
伤寒表证不解而水停心下阻肺胃降路胃气上逆而生干呕肺气上逆而生咳嗽或火升金燥而为渴或气阻肺胀而为喘或浊 
气上嗳而为噫或清气下泄而为利或小便不利而少腹满急凡此皆水气瘀格之故宜小青龙汤甘草培其中气麻桂发其营卫芍药 
清其风木半夏降逆而止呕五味细辛干姜降逆而止咳也 



<目录>卷三\太阳经上编（五十三章）

<篇名>小青龙汤（七）

属性：麻黄（三两） 桂枝（三两） 芍药（三两） 甘草（二两炙） 半夏（三两洗） 五味（半升） 细辛（三两） 干 
姜（二两） 
上八味以水一斗先煮麻黄减二升去上沫内诸药煮取三升去滓温服一升 若微利者去麻黄加芫花如鸡子大熬令赤色 
（下利者水邪侮土加芫花以泄水也）若渴者去半夏加栝蒌根三两（栝蒌根清金止渴也）若噫者去麻黄加附子一枚炮（寒 
水侮土浊气上逆则为噫加附子暖水而降逆也）小便不利少腹满者去麻黄加茯苓四两（茯苓以泄满也）若喘者加杏仁半斤 
去皮尖（杏仁利肺而止喘也） 



<目录>卷三\太阳经上编（五十三章）

<篇名>小青龙证二（太阳三十五）

属性：太阳病小便利者以饮水多必心下悸小便少者必苦里急也 
申明上章小便不利少腹满之义小便利者津液渗泄则必发燥渴渴而饮水多者土湿木郁必心下动悸木郁不能泄水而小便 
少者水积少腹必苦腹里满急也 



<目录>卷三\太阳经上编（五十三章）

<篇名>小青龙证三（太阳三十六）

属性：伤寒心下有水气咳而微喘发热不渴小青龙汤主之服汤已渴者此寒去欲解也 
服汤已而渴者表寒已解里水亦去津液乍耗是以作渴渴者是表解寒去水积化汗而外泄也大青龙证是表阳之盛内有火气 
小青龙证是里阳之虚内有水气阴阳一偏逢郁即发大小青龙外解风寒而内泄水火感证之必不可少者也 



<目录>卷三\太阳经上编（五十三章）

<篇名>太阳伤寒白虎证四章

属性：（太阳入阳明去路） 
阳盛之人表寒里热则用大青龙表寒解而里热盛于是有白虎清金之法肺金清而胃热消可无异日阳明之证矣至于汗后阳 
虚之渴则于白虎而加人参凉金益气生津化水清涤烦渴之妙超人巧而绝天工制方立法神化难追然白虎汤证虽皆伤寒之条其 
实来自中风者多如服桂枝汤大汗出后大烦渴不解脉洪大者白虎加人参汤主之其为风证甚明以中风多传阳明白虎汤证乃承 
气证之初气也 



<目录>卷三\太阳经上编（五十三章）

<篇名>白虎证一（太阳三十七）

属性：伤寒脉滑而厥者里有热也白虎汤主之 
四肢厥逆而脉见迟涩是为里寒厥而脉滑是里有热也盖燥热内郁侵夺阴位阴气浮散外居肢节故肢冷而脉滑白虎汤石膏 
清金而退热知母润燥而泄火甘草粳米补中而化气生津而解渴也胃阳素盛之人阴虚火旺一被感伤经热内蒸津液消烁则成阳 
明下证而胃火未盛肺津先伤是以一见渴证先以白虎凉金泄热滋水涤烦膈热整肃则不至入胃而致烦热亡阴之害矣白虎证即 
将来之大承气证而里热未实从前之大青龙证而表寒已解者也表寒已解故不用麻黄里热未实故不用硝黄 



<目录>卷三\太阳经上编（五十三章）

<篇名>白虎汤（八）

属性：石膏（一斤） 知母（六两） 甘草（二两） 粳米（六合） 
上四味以水一升煮米熟汤成去滓温服一升日三服 



<目录>卷三\太阳经上编（五十三章）

<篇名>白虎证二（太阳三十八）

属性：伤寒脉浮滑此里有热表有寒也白虎汤主之 
此申明上章未显之义脉滑者里有热也厥者表有寒也此不言厥者诊脉浮滑已知是表寒外束里热内郁不必问其肢节之厥 
热矣若里热外发则脉变实缓不复浮滑也浮滑者阳气郁格之象也此之表寒乃阴气之外浮非寒邪之外淫不然表寒未解无用白 
虎之理 



<目录>卷三\太阳经上编（五十三章）

<篇名>白虎证三（太阳三十九）

属性：伤寒脉浮发热无汗其表不解者不可与白虎汤渴欲饮水无表证者白虎加人参汤主之 
脉浮发热无汗是表未解也此合用大青龙双解表里不可与白虎汤但清其里若渴欲饮水而无表证者是汗出而热退也汗后 
阳泄宜防知膏伐阳白虎而加人参清金益气生津化水汗后解渴之神方也 



<目录>卷三\太阳经上编（五十三章）

<篇名>白虎加人参汤（九）

属性：石膏（一斤碎） 知母（六两） 甘草（二两） 粳米（六合） 人参（三两） 
于白虎汤内加人参三两余根据白虎汤方法 



<目录>卷三\太阳经上编（五十三章）

<篇名>白虎证四（太阳四十）

属性：伤寒无大热口燥渴心烦背微恶寒者白虎加人参汤主之 
表解故无大热背微恶寒即前章表有寒也阳乘阴位而生里热则阴乘阳位而生表寒远则客于肢节近则浮于脊背脊背肢节 
皆阳位也 



<目录>卷三\太阳经上编（五十三章）

<篇名>太阳风寒五苓散证三章（太阳入太阴去路）

属性：太阳表证未解而里有水气小青龙五苓散皆解表泄水之剂而小青龙之表药则用麻黄五苓散之表药则用桂枝其里水则同 
而表证之风寒则异也小青龙但用麻黄发汗以泄水其于大便微利者方用芫花小便不利者方用茯苓五苓散则兼用二苓泽泻泄 
水以发汗以风家内热燥渴甚于伤寒是以燥胜其湿则火亦偏旺湿胜其燥则水亦偏多其传阳明而用白虎燥盛者也其传太阴而 
用五苓湿盛者也伤寒多传太阴病水者固众中风多传阳明病水者亦繁此燥证之所以少而湿证之所以多也（温疫水证最多亦 
以饮冷不消故也） 



<目录>卷三\太阳经上编（五十三章）

<篇名>五苓散一（太阳四十一）

属性：中风发热六七日不解而烦有表里证渴欲饮水水入则吐者名曰水逆五苓散主之 
中风发热六七日经尽不解而且烦渴思饮外而发热是有表证内而作渴是有里证内渴欲饮水而水入则吐者是有里水瘀停 
也此名水逆由旧水在中而又得新水以水济水正其所恶两水莫容自当逆上也五苓散桂枝行经而发表白术燥土而生津二苓泽 
泻行水而泄湿也多服暖水蒸泄皮毛使宿水亦从汗散表里皆愈矣 



<目录>卷三\太阳经上编（五十三章）

<篇名>五苓散（十）

属性：茯苓（十八铢） 猪苓（十八铢） 泽泻（一两六铢） 白术（十八铢） 桂枝（半两去皮） 
上五味为末以白饮和服方寸匕日三服多饮暖水汗出愈 



<目录>卷三\太阳经上编（五十三章）

<篇名>五苓证二（太阳四十二）

属性：伤寒汗出而渴者五苓散主之不渴者茯苓甘草汤主之 
伤寒汗后阳虚湿动君相二火浮升故作燥渴其渴者湿邪较甚故用五苓不渴者湿邪较轻茯苓甘草汤苓桂姜甘泄水而疏木 
和中而培土防其湿动而生水瘀也 



<目录>卷三\太阳经上编（五十三章）

<篇名>茯苓甘草汤（十一）

属性：茯苓（二两） 桂枝（二两） 生姜（二两） 甘草（一两炙） 
上四味以水四升煮取二升去滓分温三服 



<目录>卷三\太阳经上编（五十三章）

<篇名>五苓证三（太阳四十三）

属性：病在阳应以汗解之反以冷水 之灌之其热被却不得去弥更益烦肉上粟起意欲饮水反不渴者服文蛤散若不瘥者与五苓 
散寒实结胸无热证者与三物小陷胸汤（方在太阳一百十七）白散亦可服 
五苓散证水饮在内郁格经阳而生外热病在阳分应当以汗解之使里水化汗病可立愈乃反以冷水 之灌之皮肤得冷汗孔 
皆阖表热被冷水却逐而不得外去弥更益其烦躁卫郁欲发升于孔窍而外寒阖秘不能透发于是冲突皮肤肉上如粟粒凝起经热 
内蒸烦热作渴意欲饮水而停水在内其实反不渴者宜服文蛤散文蛤利水解渴也若不瘥者则是水旺湿多文蛤不能胜任仍与五 
苓散若寒邪上逆实结胸膈肺郁生热而外无热证则表邪已退宜与小陷胸汤黄连栝蒌泄热而涤郁半夏降逆而开结也白散桔梗 
贝母清降其虚热巴豆温破其实寒令其涌泄而去以绝根株亦可服也 



<目录>卷三\太阳经上编（五十三章）

<篇名>文蛤散（十二）

属性：文蛤（五两） 
上一味杵为散以沸汤五合和方寸匕 



<目录>卷三\太阳经上编（五十三章）

<篇名>白散（十三）

属性：桔梗（三分） 贝母（三分） 巴豆（一分去皮煮研如脂） 
上二味为末内巴豆更于臼中杵之以白饮和服强人半钱匕弱者减之病在膈上必吐在膈下必利不利进热粥一杯利过不止 
进冷粥一杯身热皮粟不解欲引衣自覆者若以水 之洗之益令热不得去当汗而不汗则烦假令汗已出腹中痛与芍药三两如上 
法（汗出腹痛者血亡而木燥也芍药清风木而润血燥） 



<目录>卷三\太阳经上编（五十三章）

<篇名>太阳伤寒抵当汤证（四章太阳入阳明去路）

属性：风寒外感有上焦之热有下焦之热有气分之热有血分之热上焦气分之热白虎可清上焦血分之热承气可下而膀胱热结病 
在下焦血分则于承气而加破血之药于是有桃核承气抵当汤丸之设伤寒之病在于卫气气郁则生寒中风之病在乎营血血郁则 
生热热结血分是中风之证非伤寒之证也至于阳盛之人伤寒而有此则抵当用丸而不用汤以其下热不如中风之甚也 



<目录>卷三\太阳经上编（五十三章）

<篇名>桃核承气证一（太阳四十四）

属性：太阳病不解热结膀胱其人如狂血自下下者愈其外不解者尚未可攻当先解外外解已但小腹急结者乃可攻之宜桃核承气 
汤 
太阳病表证不解经热内蒸而结于膀胱膀胱者太阳之腑水腑不清膀胱素有湿热一因表郁腑热内发故表热随经而深结也 
热结则其人如狂缘膀胱热结必入血室血者心所主胎君火而孕阳神血热则心神扰乱是以狂作也若使瘀血自下则热随血泄不 
治而愈不下则宜攻之如其外证不解者尚未可攻攻之恐表阳内陷当先解外证外证已除但余小腹急结者乃可攻之宜桃核承气 
汤桂枝桃仁通经而破血大黄芒硝下瘀而泄湿甘草保其中气也 



<目录>卷三\太阳经上编（五十三章）

<篇名>桃核承气汤（十四）

属性：桃仁（五十枚去皮尖） 桂枝（二两去皮） 甘草（二两炙） 大黄（四两） 芒硝（二两） 
上五味以水七升煮取二升半去滓内芒硝更上火微沸下火先食温服五合日三服当微利 



<目录>卷三\太阳经上编（五十三章）

<篇名>抵当证二（太阳四十五）

属性：太阳病六七日表证犹存脉微而沉反不结胸其人如狂者以热在下焦少腹当硬满小便自利者下血乃愈所以然者以太阳随 
经瘀热在腹里故也抵当汤主之 
六七日经尽之期表证犹存脉微而沉已无表脉寸脉浮关脉沉当病结胸乃反不结胸而其人如狂者以热不在上焦而在下焦 
也热结下焦其少腹必当硬满若是小便自利是热结血分下血乃愈以太阳表邪随经内入瘀热在里宜抵当汤水蛭虻虫桃仁大黄 
破瘀而泄热也 



<目录>卷三\太阳经上编（五十三章）

<篇名>抵当汤（十五）

属性：大黄（三两酒浸） 水蛭（三十枚熬） 虻虫（三十枚熬去翅足） 桃仁（三十枚） 
上四味为末水五升煮取三升去滓温服一升不下再服 



<目录>卷三\太阳经上编（五十三章）

<篇名>抵当汤证三（太阳四十六）

属性：太阳病身黄脉沉结少腹硬小便不利者为无血也小便自利其人如狂血证谛也抵当汤主之 
身黄脉沉结少腹硬是皆血瘀之脉证血司于肝血结木郁贼伤己土则发黄色缘木主五色入土为黄故也然使小便不利则三 
者乃膀胱湿热之瘀是茵陈五苓证非血证也小便自利其人如狂血证已谛故宜抵当 



<目录>卷三\太阳经上编（五十三章）

<篇名>抵当证四（太阳四十七）

属性：伤寒有热少腹满应小便不利今反利者为有血也当下之不可余药宜抵当丸 
身有热而少腹满多是木郁阳陷疏泄不行应当小便不利今反利者是有血瘀当下然满而未硬下不必急减抵当之分两变汤 
为丸缓攻可也 



<目录>卷三\太阳经上编（五十三章）

<篇名>抵当丸（十六）

属性：大黄（二两） 水蛭（二十枚） 虻虫（二十五枚） 桃仁（二十五枚） 
上四味杵分为四丸以水一升煎一丸取七合服之 时当下血若不下者连服 



<目录>卷三\太阳经上编（五十三章）

<篇名>太阳传经

属性：伤寒中风一日太阳二日阳明三日少阳四日太阴五日少阴六日厥阴日传一经六日而遍此定数也诸所谓不传者言不传脏 
腑并非不传经络伤寒惟传经一事讹谬百出道理未为难解自是医法不明耳 



<目录>卷三\太阳经上编（五十三章）

<篇名>传经一（太阳四十八）

属性：太凡病若发汗若吐若下若亡血若亡津液阴阳自和者必自愈 
发汗吐下亡血亡津不无损伤而邪退正复阴阳调和不至偏胜必自愈也病非阴胜则阳胜和而不偏所以自愈 



<目录>卷三\太阳经上编（五十三章）

<篇名>传经二（太阳四十九）

属性：太阳头痛至七日以上自愈者以行其经尽故也若欲再作经者针足阳明使经不传则愈 
七日以上自愈者即发于阳者七日愈之谓六日六经俱尽故至七日自愈素问热论所谓七日太阳病衰头痛少愈也阳莫盛于 
阳明阳明之经阳郁热盛则六经俱遍而郁热未衰虽不入腑而经邪犹旺不肯外发势必再传六经针足阳明之经泻其郁热则经不 
再传自然愈矣 



<目录>卷三\太阳经上编（五十三章）

<篇名>传经三（太阳五十）

属性：风家表解而不了了者十二日愈 
素问热论七日巨阳病衰头痛少愈八日阳明病衰身热少愈九日少阳病衰耳聋微闻十日太阴病衰腹减如故则思饮食十一 
日少阴病衰渴止不满舌干已而嚏十二日厥阴病衰囊纵少腹微下大气皆去病已愈矣中风表解自当即愈设不了了则余热未尽 
俟至十二日经邪尽解无不愈矣风寒与温热之病里气不同而其经脉之络属伤受之日期无有不同也 



<目录>卷三\太阳经上编（五十三章）

<篇名>传经四（太阳五十一）

属性：伤寒二三日阳明少阳证不见者为不传也 
伤寒一日太阳二日阳明三日少阳此定法也二日三日无不传阳明少阳之理若阳明少阳之里证不见者是但传三阳之经而 
不传阳明之腑也 阳明病皆腑病非经病故曰阳明之为病胃家实也胃家一实则病邪归腑终始不迁虽未尝不传三阴之经而不 
复入三阴之脏所谓阳明中土万物所归无所复传以其阳尽而阴退也至于葛根汤证则腑病之连经而胃热之未实者即其桂枝麻 
黄二证亦阳明之经病未成阳实之腑病者也二三日中不见阳明胃家实证此为不传阳明之腑也少阳病小柴胡证皆脏腑病之连 
经亦非但是经病缘脏腑经络表里郁迫故柴胡诸证久而不罢有至八九日以及十三日且有过经十余日者若不连脏腑但在经络 
则三日少阳四日已见太阴经病证五日已见少阴经病证六日经尽而汗解何得少阳一经之证如此久远而不退乎即其麻黄一证 
亦少阳之经病未成内连脏腑之证者也二三日中不见少阳柴胡证此亦为不传阳明之腑也 



<目录>卷三\太阳经上编（五十三章）

<篇名>传经五（太阳五十二）

属性：伤寒一日太阳受之脉若静者为不传颇欲吐若烦躁脉急数者为传也 
浮紧之脉断不能静设脉若安静者为不内传若经邪郁迫阳明少阳之经胃气上逆颇欲作吐与夫烦躁不宁脉候急数者是其 
表邪束迫之重与经气郁遏之极此为必将内传也 太阳经病里气和平阳不偏盛则不内传于腑阴不偏盛则不内传于脏伤寒一 
日太阳受之脉若安静者为不传谓不传于脏腑非谓不传于六经也程氏以为温病传经伤寒不传经果不传经是伤寒一日病在太 
阳若脉候安静则一日而汗解也既是伤寒安有一日即解之理若不经汗解六经部次相连安有太阳既病但在此经绝不挨经而内 
传者乎其谓数日仍在太阳数日方过阳明支离不通矣又言或从太阳而阳明或从太阳而少阳阳明在太阳少阳之间既过阳明而 
传少阳阳明何以不病若不过阳明何由而及少阳后世庸妄旧有直中阴经之说未知三阳在表何由超越三阳而内及阴经也此皆 
下愚之胡谈不足深辨也 



<目录>卷三\太阳经上编（五十三章）

<篇名>太阳解期（太阳五十三）

属性：太阳病欲解时从巳至未上 
巳午未太阳得令之时故解于此 



<目录>卷四\太阳经中篇（五十六章）

<篇名>太阳坏病

属性：太阳风寒有正治之法桂枝麻黄是也阳偏盛者恐异日之入阳明则有大青龙白虎汤早清其燥热阴偏胜者恐异日之入三阴 
则有小青龙五苓散预去其湿寒处治不瘥病在太阳一经自当应药而解不成坏病医不知此实其实而虚其虚若汗若吐若下若温 
针补泻异施遂成坏病非复太阳本色矣坏病者即后日之阳明与三阴也阳盛而泄其阴则入阳明阴盛而亡其阳则入三阴桂枝麻 
黄之证变为亢阳孤阴是以曰坏至于阳明俟其腑热内实一下而愈犹为逆中之顺然而腑邪伤阴失于急下亦伏死机则顺中之逆 
正自不少若夫三阴阴盛阳负动惧危亡则逆居强半而顺不十且仲景于是有救逆之法随证处治转逆为从元通微妙良工苦心矣 



<目录>卷四\太阳经中篇（五十六章）

<篇名>太阳坏病提纲一（太阳五十四）

属性：桂枝麻黄太阳风寒主方也若至三日之久正将入阳明太阴之期业经汗下温针而病仍不解则事当大坏未必犹在太阳即太 
阳未罢而亦未必尚属太阳桂麻之证是宜审观脉证另立新法故总立坏病之纲详开救逆之门也 
太阳病三日已发汗若吐若下若温针仍不解者此为坏病桂枝不中与也观其脉证知犯何逆随证治之 
太阳病治之得法当解于本经不至入腑传脏而成坏病若至三日之久已经发汗吐下温针诸治而病不解则不在太阳定缘误 
治入别经而成坏病当观其脉证知其所犯何逆随证治之曰坏病者非太阳之本病故也 



<目录>卷四\太阳经中篇（五十六章）

<篇名>坏病提纲二（太阳五十五）

属性：本发汗而复下之此为逆也若先发汗治不为逆先本下之而复汗之为逆若先下之治不为逆 
申明上章逆字之义风寒外闭宜辛温发散而不宜下燥热内结宜苦寒攻下而不宜汗若表邪未解里邪复盛则宜先汗而后下 
若里邪急迫表邪轻微则宜先下而后汗错则成逆矣若治法得宜先后不失不为逆也 



<目录>卷四\太阳经中篇（五十六章）

<篇名>太阳坏病入阳明去路（十五章）

属性：阳明从燥金化气阳旺之人表郁则燥动然不经误治津液未耗燥气之作何至遽盛及其汗下温针伤津亡液燥气大发经腑合 
邪乃成下证虽不如三阴之险然阴亏阳亢亦伏危机未可率然也 



<目录>卷四\太阳经中篇（五十六章）

<篇名>太阳坏病入阳明桂枝证一（太阳五十六）

属性：太阳病先发汗不解而复下之脉浮者不愈浮为在外而反下之故令不愈今脉浮故知在外当须解外则愈桂枝汤主之（方在 
太阳五） 
太阳病先发汗不解而复下之设内有腑热则下之当愈若使脉浮则表邪未解必不能愈以浮为邪在表遗其外邪而反下之故 
令不愈当须解外则愈宜主桂枝也 此太阳表证未罢而内有腑证固当下也然必外解而后可下若发汗未解而遽下之设脉犹见 
浮则外必不愈故仍以桂枝解外 



<目录>卷四\太阳经中篇（五十六章）

<篇名>发汗亡津证二（太阳五十七）

属性：大下之后复发汗小便不利者亡津液故也勿治之得小便利必自愈 
膀胱者州都之官津液藏焉气化则能出矣土湿金郁气不化水土湿木郁不能行水皆令小便不利小青龙五苓散证之小便不 
利悉缘土湿而水停则小便之不利必因湿旺若汗下之后而见小便之不利是津液亡泄燥而非湿也然别无热渴之证则其燥未甚 
勿用治之俟其津液续复得小便一切必自愈也汗下之后小便不利阳虚之人则阳亡而病湿阴虚之人则阴亡而伤燥此不见阳亡 
湿动之证故知是亡津伤燥也此亦人参白虎证而燥热未作则病势最轻故不须治之 



<目录>卷四\太阳经中篇（五十六章）

<篇名>麻杏甘石证三（太阳五十八）

属性：发汗后不可更行桂枝汤若汗出而喘无大热者可与麻黄杏仁甘草石膏汤主之 
汗后表寒未解郁其肺气热蒸皮毛窍开而不能透泄故汗出而喘表得汗泄故外无大热麻黄发表杏仁降逆石膏清金甘草培 
土则表里俱解矣此亦大青龙证之轻者以在汗后故不用青龙汗后不可行桂枝亦大概言之他如发汗已解半日许复烦可更发汗 
宜桂枝汤未尝必禁桂枝也 



<目录>卷四\太阳经中篇（五十六章）

<篇名>麻黄杏仁甘草石膏汤（十七）

属性：麻黄（四两） 杏仁（三十枚） 甘草（二两炙） 石膏（半斤碎绵裹） 
上四味以水七升先煮麻黄减二升去上沫内诸药煮取二升去滓温服一升 



<目录>卷四\太阳经中篇（五十六章）

<篇名>汗后作喘证四（太阳五十九）

属性：发汗后饮水多者必喘以水灌之亦喘 
推原上章喘字之义汗出亡津液燥渴饮水饮水太多而汗后阳虚不能消散水停则肺气壅遏故必喘以水灌之皮毛外闭肺气 
郁阻故亦喘也 



<目录>卷四\太阳经中篇（五十六章）

<篇名>麻杏甘石证五（太阳六十）

属性：下后不可更行桂枝汤若汗出而喘无大热者可与麻黄杏仁甘草石膏主之 
下后表寒未解郁其肺气肺郁生热蒸发皮毛而不能透泄故汗出而喘表寒里热宜麻杏甘石双解之可也 
下后不可行桂枝亦大概言之他如伤寒医下之续得下利清谷章救表宜桂枝汤又伤寒大下后复汗心下痞章解表宜桂枝汤 
太阳病先发汗不解而复下之脉浮者不愈章当须解外则愈桂枝汤主之未尝必禁桂枝也 



<目录>卷四\太阳经中篇（五十六章）

<篇名>人参白虎证六（太阳六十一）

属性：服桂枝汤大汗出后大烦渴不解脉洪大者白虎加人参汤主之（方在太阳三十九） 
服桂枝汤后汗出表解而津液亡泄里热则增是宜白虎清里而大汗之后大作烦渴而脉又洪大是亡津而气亦泄也津由气化 
灵枢决气上焦开发宣五谷味薰肤充身泽毛若雾露之溉是为气此当益气以生津故加人参素问谈热论脉燥疾不为汗衰者死以 
精气消亡无以渗灌其枯燥也白虎而加人参使清气降洒化而为露滋润枯涸涤洗烦躁莫善于此矣 



<目录>卷四\太阳经中篇（五十六章）

<篇名>人参白虎证七（太阳六十二）

属性：伤寒若吐若下后七八日不解热结在里表里俱热时时恶风大渴舌上干燥而烦欲饮水数升者白虎加人参汤主之（方在太 
阳三十九） 
吐下之后气夺津伤七八日不解燥热内盛而自里达表表里俱热热蒸窍泄时时恶风舌上干燥而心内焦烦欲饮水数升之多 
主以人参白虎清金而泄热化气而生津也 



<目录>卷四\太阳经中篇（五十六章）

<篇名>表里俱虚证八（太阳六十三）

属性：太阳病先下之而不愈因复发汗以此表里俱虚其人因致冒冒家汗出则自愈所以然者汗出表和故也得里未和然后下之 
太阳病先下之而不愈伤其阴液因复发汗伤其阳津表阳里阴以此俱虚表阳虚则阴气外束里阴虚则阳气内郁阳气内郁而 
不外达其人因致昏冒冒家汗出则自愈所以然者汗出则卫气外达经脉和畅阴退而阳宣也表和之后得里未和然后下之 



<目录>卷四\太阳经中篇（五十六章）

<篇名>调胃承气证九（太阳六十四）

属性：发汗后恶寒者虚故也不恶寒反恶热者实也当和胃气与调胃承气汤（方在阳明二十） 
阳虚之人汗则亡阳阴虚之人汗则亡阴汗后恶寒者气泄而阳虚故也故防入少阴不恶寒反恶热者津伤而阳实故也是已入 
阳明将成大承气证宜早以调胃承气和其胃气预夺其实也 



<目录>卷四\太阳经中篇（五十六章）

<篇名>阴阳俱虚证十（太阳六十五）

属性：太阳病中风以火劫发汗邪风被火热血气流溢失其常度两阳相薰灼其身发黄阳盛则欲衄阴虚则小便难阴阳俱虚竭身体则枯燥但头汗出剂颈而还腹满微喘口干咽烂或不大便久则谵语甚者至哕手足躁扰捻衣摸床小便利者其人可治 
太阳中风以火劫发汗邪风一被火热血气流溢而失其常度外劫之火与内郁之阳两相薰灼其身发黄上之阳盛则欲衄下之 
阴虚则小便难阴液阳津俱至虚竭身体则枯燥不润阳气上燔但头汗出际颈而还里气 郁而为胀满肺气壅阻而为微喘火炎于 
上口干而咽烂其时或不大便久则卫郁莫泄浊气薰心而为谵语甚者胃气冲逆而为呕哕或手足躁扰捻衣摸床凡此诸证总以表里壅遏热无泄路故郁闷懊 烦乱如是宜以辛凉之药双泄表里若小便利者是阴气未绝其人可治也 此证湿热郁蒸宜以麻黄 
石膏泄其表热大黄芒硝泄其里热半夏生姜降其逆猪苓滑石渗其湿表里双清则神气慧爽矣 



<目录>卷四\太阳经中篇（五十六章）

<篇名>炎热入胃证十一（太阳六十六）

属性：太阳病二日反躁反熨其背而大汗出火热入胃胃中水竭躁烦必发谵语十余日振栗自下利者此为欲解也故其汗从腰以下 
不得汗欲小便不得反呕欲失溲足下恶风大便硬小盒饭数而反不数及大便已头卓然而痛其人足心必热谷气下流故也 
太阳病皮毛被感表郁为热内尚无热俟其表热传胃日久失清乃见烦躁今二日之内方入阳明不应躁而反躁其胃阳素盛可 
知乃不用清凉反熨其背而大汗出火炎就燥邪热入胃胃中水竭乃生烦躁燥热薰心必发谵语若十余日后微阴内复忽振栗而自 
下利则胃热下泄此为欲解也方其熨背取汗火热蒸腾上虽热而下则寒故从腰以下绝无汗意外寒郁其内热故膀胱闭涩欲小便 
而不得阳气升泄不根于水膀胱无约时欲失溲如此则小盒饭数而反不数者津液枯也水枯则大便干硬便干肠结胃热不得下达 
故气逆作呕火热上逆故足下逆冷而恶风寒及振栗下利大便已行则谷气宣畅四达头痛而火从上散足热而阳从下达胃中燥热 
解散无余缘谷气以便通而下流故也便通而头痛者如垆底壅塞火焰不升一通则火即上炎也 



<目录>卷四\太阳经中篇（五十六章）

<篇名>火邪圊血证十二（太阳六十七）

属性：太阳病以火薰之不得汗其人必躁到经不解必清血名为火邪（清与圊同） 
太阳病当以汗解乃以火薰之又不得汗内热愈增其人必躁到经尽之期当解而不解热伤血分必当圊血此名火邪也 



<目录>卷四\太阳经中篇（五十六章）

<篇名>火逆助邪证十三（太阳六十八）

属性：脉浮宜以汗解用火灸之邪无从出因火而盛病从腰以下必重而痹名火逆也 
脉浮宜以汗解乃用火灸之邪无从出因外火而更盛病从腰以下必重浊而痹塞此名火逆 



<目录>卷四\太阳经中篇（五十六章）

<篇名>火逆吐血证十四（太阳六十九）

属性：脉浮热甚反灸之此为实实以虚治因火而动故咽燥吐血 
脉浮热甚当汗之以泄其热反灸之此为实证实证而用灸是实以虚治也内之实热因外火而大动必伤阴气故咽燥而吐血 



<目录>卷四\太阳经中篇（五十六章）

<篇名>火邪内攻证十五（太阳七十）

属性：微数之脉慎不可灸因火为邪则为烦逆追虚逐实血散脉中火气虽微内攻有力焦骨伤筋血难复也 
微数之脉营血虚亏慎不可灸误灸而因火为邪则为烦躁而气逆追阴气之已虚逐阳火之原实因令血散脉中耗亡失守一灸 
之火虽微而其煎熬内攻则甚有力焦骨伤筋日就枯槁营血消烁终难复旧也 



<目录>卷四\太阳经中篇（五十六章）

<篇名>太阳坏病入太阴去路（一十一章）

属性：太阴以湿土主令阴盛之人病在太阳表郁则湿动然不经误治则胃阳未亏湿气之作犹俟渐成及夫汗下温针阳亡阴旺湿邪 
勃兴土败水侮危证叠出防微杜渐之法不可不亟讲也 



<目录>卷四\太阳经中篇（五十六章）

<篇名>太阳坏病入太阴五苓散证一（太阳七十一）

属性：太阳病发汗后大汗出胃中干躁烦不得眠欲得饮水者少少与之令胃气和则愈（此太阳入阳明去路将成白虎证者）若脉 
浮小便不利热微消渴者五苓散主之（方在太阳四十一） 
发汗后阳盛之人阴亡土燥则入阳明而成白虎证阴盛之人阳亡土湿则入太阴而成五苓证如汗后胃中干燥烦不得眠欲得 
饮水此将来之人参白虎证也宜少少与饮以在大汗之后阳气新虚也设燥热已甚少水不救盛火则用白虎若燥热未甚得少水和 
胃则烦渴自愈无事白虎也若汗后脉浮小便不利热微消渴则太阴之象已见端倪宜以五苓燥土而行水盖阳格于外表证未解是 
以脉浮湿动于内木气不达是以小便不利木郁风动耗伤肺津是以消渴此之消渴消少水而频饮不能大消以其湿盛而热微也 



<目录>卷四\太阳经中篇（五十六章）

<篇名>五苓散证二（太阳七十二）

属性：发汗已脉浮数烦渴者五苓散主之（方在太阳四十一） 
发汗已热随汗散乃脉见浮数而证见烦渴是汗出阳虚土湿而火升也盖火秘阳蛰全恃乎土阳亡湿动肺胃不降君火升炎故 
脉证如此宜以五苓燥土泄湿若未汗而见浮数烦渴之脉证则宜大青龙而不宜五苓矣 



<目录>卷四\太阳经中篇（五十六章）

<篇名>甘草干姜证三（太阳七十三）

属性：伤寒脉浮自汗出小便数心烦微恶寒脚挛急反与桂枝汤欲攻其表此误也得之便厥咽中干躁烦吐逆者作甘草干姜汤与之 
以复其阳若厥愈足温者更作芍药甘草汤与之其脚即伸若胃气不和谵语者少与调胃承气汤若重发汗复加烧针者四逆汤主之 
（方在太阴三） 
脉浮自汗里热外泄也小便数则大便必硬心烦者胃热之薰冲也阳明病虽得之一日恶寒将自罢即自汗出而恶热微恶寒者 
表未全解自汗虽出而未能遽发也亦是调胃承气证（阳明篇上太阳病若吐若下若发汗微烦小便数大便因硬与小承气汤和之 
愈阳明病不吐不下心烦者可与调胃承气汤即此证）医以脉浮自汗病象太阳中风证反与桂枝汤加附子而增桂枝以攻其表此 
大误也得之汗多阳亡使手足厥冷咽喉干燥阳气离根而生烦躁胃气上逆而作呕吐作甘草干姜汤与之甘草培土而补中干姜温 
胃而降逆阳回肢暖是以厥愈足温其脚之挛急缘其木燥而筋缩也更作芍药甘草汤与之甘草舒筋而缓急芍药清风而润燥其脚 
自伸若胃气不和土燥谵语少与调胃承气则胃气调和矣桂枝发汗是为一逆若不以姜甘回阳而重发其汗或复加烧针以大亡其 
阳是为再逆当速用四逆以回阳姜甘加附子水土双温也 



<目录>卷四\太阳经中篇（五十六章）

<篇名>甘草干姜汤（十八）

属性：甘草（四两炙） 干姜（二两炮） 
上 咀以水三升煮取一升五合去滓分温再服 



<目录>卷四\太阳经中篇（五十六章）

<篇名>芍药甘草汤（十九）

属性：芍药（四两） 甘草（四两炙） 
上 咀以水三升煮取升半去滓分温再服 



<目录>卷四\太阳经中篇（五十六章）

<篇名>甘草干姜证四（太阳七十四）

属性：问曰证象阳旦按法治之而增剧厥逆咽中干两胫拘急而谵语师言夜半手足当温两脚当伸后如师言何以知此答曰寸口脉 
浮而大浮则为风大则为虚风则生微热虚则两胫挛病证象桂枝因加附子参其间增桂令汗出附子温经亡阳故也厥逆咽中干烦 
躁阳明内结谵语烦乱更饮甘草干姜汤夜半阳气还两足当温胫尚微拘急重与甘草芍药汤尔乃胫伸以承气汤微溏则止其谵语 
故知病可愈 
此复述上章设为问答证象阳旦即证象桂枝之互文（金匮产后中风数十日不解头痛恶寒时时有热干呕汗出虽久阳旦证 
续在耳可与阳旦汤林亿以为即桂枝汤按证是桂枝汤无疑）按法治之即上章以桂枝攻其表及此章因加附子增桂令汗出也寸 
口脉浮而大浮则为风大则为虚载在脉法（脉法寸口脉浮而紧浮则为风紧则为寒脉弦而大大则为芤芤则为虚也）所谓风则 
浮虚也（脉法语）风则生其微热虚则两胫挛急病与桂枝汤证形象符合而热微足挛又似阳虚因增桂枝而加附子以发其表附 
子温经汗多亡阳是以厥逆咽干而生烦躁汗出津枯胃腑燥结是以谵语烦乱不知寸口脉浮大是阳明之里实（阳明篇大便硬者 
脉浮而缓为阳明病伤寒三日阳明脉大三阳合病脉浮而大）而非太阳之表虚误以桂附发汗重亡其阳里实变而为里虚更饮甘 
草干姜阳回足温重与芍药甘草汤即胫伸少与调胃承气变结粪为微溏止其谵语药良法精应手愈矣何不可知之有（喻嘉言误 
会阳旦阴旦二汤谓桂枝加黄芩为阳旦汤加桂枝为阴旦汤按法用之即桂枝加黄芩之法所以得之便厥误在黄芩仲景即行桂枝 
之法增桂枝令其汗出更加附子温经悖缪极矣嗣后医书俱袭其说皆载阳旦阴旦二方不通之至仲景自有桂枝加桂汤不名阴旦 
阴旦之名荒唐怪诞所谓不知而妄作也） 



<目录>卷四\太阳经中篇（五十六章）

<篇名>汗后吐逆证五（太阳七十五）

属性：发汗后水药不得入口为逆若更发汗必吐下不止 
汗出阳泄土败胃逆水药不得入口是谓逆治若更发汗阳败土崩太阴吐利之证必将俱作无有止期矣 



<目录>卷四\太阳经中篇（五十六章）

<篇名>汗后吐逆证六（太阳七十六）

属性：病患脉数数为热当消谷引食而反吐者此以发汗令阳气微膈气虚脉乃数也数为客热不能消谷以胃中虚冷故吐也 
阴阳互根阳虚脱根升浮于上是以脉数数为客热升浮不能消化水谷故作呕吐缘其阳亡而胃中虚冷也 



<目录>卷四\太阳经中篇（五十六章）

<篇名>吐后生烦证七（太阳七十七）

属性：太阳病吐之但太阳病当恶寒今反不恶寒不欲近衣此为吐之内烦也 
太阳病伤寒中风表邪外闭营卫不达当见恶寒吐伤胃气里阳上逆外达皮毛故反不恶寒而欲去衣被此为吐之令阳火离根 
而内烦故也 



<目录>卷四\太阳经中篇（五十六章）

<篇名>吐后作吐证八（太阳七十八）

属性：太阳病当恶寒发热今身自汗出不恶寒发热关上脉细数者以医吐之过也一二日吐之者腹中饥口不能食三四日吐之者不 
喜糜粥欲食冷食朝食暮吐以医吐之所致也此为小逆 
吐伤胃阳虚浮无根故关脉细数一二日胃病尚浅吐则伤轻胃中虚馁故饥而胃气上升故不能食三四日胃病颇深吐则伤重 
阳火虚浮故不喜糜粥欲食冷食而胃中虚冷不能化谷故朝食暮吐此亦过吐伤胃是谓小逆迟则微阳续复逆气乃下也汗吐下温 
针诸逆之中惟吐为轻凡胸腹之内腐败壅塞隔碍真阳郁闷懊 头痛心烦吐之清气通畅即刻轻安最妙之法也即吐之过当中虚 
内烦亦无汗下亡阳诸祸一温中气虚烦立止最易治疗故曰小逆也 



<目录>卷四\太阳经中篇（五十六章）

<篇名>身疼下利证九（太阳七十九）

属性：伤寒医下之续得下利清谷不止身疼痛者急当救里后身疼痛清便自调者急当救表救里宜四逆汤（方在太阴三）救表宜 
桂枝汤（方在太阳五） 
伤寒表病下之败其里阳续得下利清谷不止已成太阴自利而身体疼痛表证未解是表里皆病然急当救里不暇及表也救里 
之后利止便调然后表之身疼痛者急当救之盖表邪不解恐里阴复郁而生寒故救之宜急救里宜四逆以温中救表宜桂枝以解外 
伤寒而不用麻黄者里阳既虚不敢过汗也（此与太阴下利腹胀满章彼此互文救表即攻表攻表即发表） 



<目录>卷四\太阳经中篇（五十六章）

<篇名>新加汤证十（太阳八十）

属性：发汗后身疼痛脉沉迟者桂枝加芍药生姜各一两人参三两新加汤主之 
汗泄血中温气阳虚肝陷故脉沉迟经脉凝涩风木郁遏故身疼痛新加汤甘草补其脾精桂枝达其肝气芍药清风木之燥生姜 
行经络之瘀人参补肝脾之阳以温营血而充经脉也 



<目录>卷四\太阳经中篇（五十六章）

<篇名>新加汤（二十）

属性：桂枝（三两） 甘草（二两炙） 大枣（十二枚） 芍药（四两） 生姜（四两） 人参（三两） 
于桂枝汤内加芍药生姜各一两人参三两余根据前法 



<目录>卷四\太阳经中篇（五十六章）

<篇名>葛根连芩证十一（太阳八十一）

属性：太阳病桂枝证医反下之利遂不止脉促者表未解也喘而汗出者葛根黄连黄芩汤主之 
太阳病桂枝证有表邪而无里邪医反下之败其中气利遂不止此当温里若脉促者是表未解也盖病在经络不解表而攻里表 
阳承里虚而内陷为里阴所拒不得下达表里束迫故见促象（脉来数时止复来者曰促）若喘而汗出者是胃气上逆肺阻而为喘 
肺郁生热气蒸而为汗也虽内有四逆证外有桂枝证而热在胸膈二方俱不能受宜葛根连芩汤主之葛根达阳明之郁芩连清君相 
之火胸膈整肃然后中下之寒徐可议温也 桂枝证解表而用葛根以喘而汗出胸膈郁蒸宜葛根之辛凉不宜桂枝之辛温也 



<目录>卷四\太阳经中篇（五十六章）

<篇名>葛根黄连黄芩汤（二十一）

属性：葛根（半斤） 黄连（三两） 黄芩（二两） 甘草（二两炙） 
上四味以水八升先煎葛根减二升入诸药煮取二升去滓分温再服 



<目录>卷四\太阳经中篇（五十六章）

<篇名>桂枝去芍药证十二（太阳八十二）

属性：太阳病下之后脉促胸满者桂枝去芍药汤主之若微恶寒者去芍药方中加附子汤主之 
下后脉促表邪未解是宜桂枝而益以胸满则阳衰胃逆浊气冲塞去芍药之酸寒以解表邪若微恶寒者则不止脾阳之虚而肾 
阳亦败加附子之辛温以驱里寒也 



<目录>卷四\太阳经中篇（五十六章）

<篇名>桂枝去芍药汤（二十二）

属性：桂枝（三两） 甘草（二两） 生姜（三两） 大枣（十二枚） 
于桂枝方内去芍药余根据前法 



<目录>卷四\太阳经中篇（五十六章）

<篇名>桂枝去芍药加附子汤（二十三）

属性：桂枝（三两） 甘草（二两） 大枣（十二枚） 生姜（三两） 附子（一枚炮去皮） 
于桂枝汤方内去芍药加附子一枚去皮破八片余根据前法 



<目录>卷四\太阳经中篇（五十六章）

<篇名>桂枝浓朴杏子证十三（太阳八十三）

属性：太阳病下之微喘者表未解故也桂枝加浓朴杏子汤主之 
表病而攻其里里阴上逆而表邪未解肺气郁阻是以发喘桂枝加浓朴杏子降冲逆而破壅塞也 



<目录>卷四\太阳经中篇（五十六章）

<篇名>桂枝加浓朴杏子汤（二十四）

属性：桂枝（三两） 芍药（三两） 甘草（二两） 大枣（十二枚） 生姜（三两） 浓朴（二两） 杏仁（五十枚去 
皮尖） 
于桂枝汤方内加浓朴二两杏仁五十枚去皮尖余根据前法 



<目录>卷四\太阳经中篇（五十六章）

<篇名>桂枝浓朴杏子证十四（太阳八十四）

属性：喘家作桂枝汤加浓朴杏子仁 
平素喘家胃逆肺阻作桂枝汤解表宜加朴杏降逆而破壅也 



<目录>卷四\太阳经中篇（五十六章）

<篇名>桂枝去桂加茯苓白术证十五（太阳八十五）

属性：服桂枝汤或下之仍头项强痛翕翕发热无汗心下满微痛小便不利者桂枝去桂加茯苓白术汤主之 
服桂枝汤后或又下之仍复头项强痛发热无汗甚似表证未解而加以心下满痛小便不利是非风邪之外束实缘湿邪之内动 
也盖土虚湿旺脾陷而肝郁不能泄水故小便不利胃逆而胆郁不能降浊故心下满痛浊气冲塞故头痛发热桂枝去桂枝之解表加 
茯苓白术泄湿而燥土也 



<目录>卷四\太阳经中篇（五十六章）

<篇名>桂枝去桂加茯苓白术汤（二十五）

属性：芍药（三两） 甘草（二两） 大枣（十二枚） 生姜（三两） 茯苓（二两） 白术（三两） 
于桂枝汤方内去桂枝加茯苓白术各三两余根据前法煎服小便利则愈 



<目录>卷四\太阳经中篇（五十六章）

<篇名>浓朴姜夏参甘证十六（太阳八十六）

属性：发汗后腹胀满者浓朴生姜甘草半夏人参汤主之 
胃不偏燥脾不偏湿脾升胃降中气转运胸腹冲和故不胀满汗泄中气阳虚湿旺枢轴不运脾陷胃逆则生胀满浓朴生姜甘草 
半夏人参汤人参甘草补中而扶阳朴夏生姜降浊而行郁也 



<目录>卷四\太阳经中篇（五十六章）

<篇名>浓朴生姜甘草半夏人参汤（二十六）

属性：浓朴（一斤去皮） 生姜（半斤） 甘草（二两炙） 半夏（半升洗） 人参（一两） 
上五味以水一斗煮取三升去滓温服一升日三服 



<目录>卷四\太阳经中篇（五十六章）

<篇名>栀子浓朴证十七（太阳八十七）

属性：伤寒下后心烦腹满卧起不安者栀子浓朴汤主之 
下伤中气枢轴不运是以腹满阳明上逆浊阴不降腐败壅塞宫城不清是以心烦烦极则卧起不安栀子浓朴汤浓朴枳实泄满 
而降逆栀子吐浊瘀而除烦也 



<目录>卷四\太阳经中篇（五十六章）

<篇名>栀子浓朴汤（二十七）

属性：栀子（十四枚劈） 浓朴（四两姜炙） 枳实（四枚水浸去y炒） 
以上三味以水二升半煮取一升半去滓分二服温进一服得吐者止后服 



<目录>卷四\太阳经中篇（五十六章）

<篇名>栀子干姜证十八（太阳八十八）

属性：伤寒医以丸药大下之身热不去微烦者栀子干姜汤主之 
大下败其中气浊阴上逆瘀生腐败阻格君火不得下秘故身热而心烦栀子干姜汤干姜降逆而温中栀子吐瘀而除烦也 



<目录>卷四\太阳经中篇（五十六章）

<篇名>栀子干姜汤（二十八）

属性：栀子（十四枚） 干姜（一两） 
上二味以水三升半煮取升半去滓分三服温进一服得吐者止后服 



<目录>卷四\太阳经中篇（五十六章）

<篇名>栀子香豉证十九（太阳八十九）

属性：发汗若下之而烦热胸中窒者栀子豉汤主之 
汗下败其中气胃土上逆浊气填瘀君火不得下行故心宫烦热胸中窒塞栀子豉汤香豉调中气而开窒塞栀子吐浊瘀而除烦 
热也 



<目录>卷四\太阳经中篇（五十六章）

<篇名>栀子豉汤（二十九）

属性：栀子（十四枚劈） 香豉（四两绵裹） 
上二味以水四升先煎栀子得二升半内豉煮取一升半去渣分二服温进一服得吐者止后服 



<目录>卷四\太阳经中篇（五十六章）

<篇名>栀子香豉证二十（太阳九十）

属性：发汗吐下后虚烦不得眠若剧者必反复颠倒心中懊 者栀子豉汤主之若少气者栀子甘草豉汤主之若呕者栀子生姜豉汤 
主之 
发汗吐下土败胃逆君火不降故虚烦不得卧眠剧则陈菀填塞浊气薰心故反复颠倒心中懊 栀子豉汤吐其瘀浊则阳降而 
烦止矣若少气者加甘草以益气若呕者加生姜以止逆也 



<目录>卷四\太阳经中篇（五十六章）

<篇名>栀子甘草豉汤（三十）

属性：栀子（十四枚） 香豉（四两绵裹） 甘草（二两） 
于栀子豉汤内加甘草二两余根据前法得吐者止后服 



<目录>卷四\太阳经中篇（五十六章）

<篇名>栀子生姜豉汤（三十一）

属性：栀子（十二枚） 香豉（四两绵裹） 生姜（五两） 
于栀子豉汤加入生姜五两余根据前法得吐止后服 



<目录>卷四\太阳经中篇（五十六章）

<篇名>忌栀子证二十一（太阳九十一）

属性：凡用栀子汤病患旧微溏者不可与服之 
栀子苦寒之性泄脾胃而滑大肠凡用栀子诸汤设病患旧日脾阳素虚大便微溏者不可与服也 



<目录>卷四\太阳经中篇（五十六章）

<篇名>太阳坏病入少阴去路（十七章）

属性：少阴以寒水而化君火平人水火交则肾水温阴盛之人水旺火衰肾气原寒病在太阳表阳外郁内寒已动一有汗下温针之逆 
阳亡土败寒水无制水邪泛溢死不旋踵扶阳明而抑少阴良工当思患而预防也 



<目录>卷四\太阳经中篇（五十六章）

<篇名>太阳坏病入少阴桂枝附子证一（太阳九十二）

属性：太阳病发汗遂漏不止其人恶风小便难四肢微急难以屈伸者桂枝加附子汤主之 
卫阳汗泄皮毛失敛是以汗漏不止表虚是以恶风汗亡血中温气木郁不能行水是以小便难阳亡土败不能温养四肢是以四 
肢微急难以屈伸肾主五液入心为汗肾气者诸阳之本汗漏不止则肾中阳根泄而不藏桂枝加附子汤桂枝达肝木之郁陷芍药敛 
风气之疏泄姜甘大枣补脾精而和中气附子暖肾水以益阳根也 



<目录>卷四\太阳经中篇（五十六章）

<篇名>桂枝加附子汤（三十二）

属性：桂枝（三两） 芍药（三两） 甘草（二两） 大枣（十二枚） 附子（一枚炮破八片） 生姜（三两） 
于桂枝汤内加附子一枚破八片余根据前法 



<目录>卷四\太阳经中篇（五十六章）

<篇名>芍药甘草附子证二（太阳九十三）

属性：发汗病不解反恶寒者虚故也芍药甘草附子汤主之 
汗泄血中温气木郁阳陷故表病不解而反加恶寒芍药甘草附子汤芍药清风而敛营血甘草培土而荣木气附子暖水以补温 
气也 



<目录>卷四\太阳经中篇（五十六章）

<篇名>芍药甘草附子汤

属性：芍药（三两） 甘草（三两炙） 附子（一枚炮破八片） 
以上三味以水五升煮取一升五合去滓温服 



<目录>卷四\太阳经中篇（五十六章）

<篇名>内外俱虚证三（太阳九十四）

属性：下之后复发汗必振寒脉微细所以然者以内外俱虚故也 
申明上章恶寒之义汗下亡阳必身体振寒而经脉细微所以然者以下伤其内汗泄其外内外之阳俱虚故也 



<目录>卷四\太阳经中篇（五十六章）

<篇名>苓桂术甘证四（太阳九十五）

属性：伤寒若吐若下后心下逆满气上冲胸起则头眩脉沉紧发汗则动经身为振振摇者茯苓桂枝白术甘草汤主之 
吐伤胃阳则病上逆浊气冲塞故心逆满阳气浮升而无根故起则头眩下泄脾阳则病下陷风木抑郁故脉沉紧木愈郁而愈升 
升发太过而不得平故气上冲胸又复发汗以亡经中之阳温气脱泄木枯风动于是身体振摇势如悬旌此缘于水旺土湿而风木郁 
动也苓桂术甘汤苓术泄水桂枝疏木而甘草补中也 



<目录>卷四\太阳经中篇（五十六章）

<篇名>茯苓白术桂枝甘草汤（三十四）

属性：茯苓（四两） 甘草（二两炙） 桂枝（二两） 白术（二两） 
上四味以水六升煮取三升去滓分温三服 



<目录>卷四\太阳经中篇（五十六章）

<篇名>真武汤证五（太阳九十六）

属性：太阳病发汗汗出不解其人仍发热心下悸头眩身 动振振欲擗地者真武汤主之（方在少阴十九） 
阳虚之人发汗过多土败阳飞则头目眩晕风木动摇则心悸肉 盖木生于水而长于土水寒土湿木郁风生是以悸动根本摇 
撼则悸在脐间枝叶振摇则悸在心下振振欲擗地者风动神摇欲穴地以自安也木郁风动原于土湿而水寒真武汤生姜降浊而止 
呕苓术泄水而燥土芍药清风而安振摇附子温肾水以培阳根也（真武汤治少阴病内有水气腹痛下利小便不利四肢沉重疼痛 
或呕者） 



<目录>卷四\太阳经中篇（五十六章）

<篇名>桂枝甘草证六（太阳九十七）

属性：发汗过多其人叉手自冒心心下悸欲得按者桂枝甘草汤主之 
汗亡心液火泄神虚故叉手自冒其心（冒者覆也）汗多阳亡温气泄脱风木不宁而土败胃逆浊气填塞风木上行升路郁阻 
故心下动悸欲得手按以宁神宇桂枝甘草汤桂枝疏木而安动摇甘草补土以培根本也 



<目录>卷四\太阳经中篇（五十六章）

<篇名>桂枝甘草汤（三十五）

属性：桂枝（四两） 甘草（二两炙） 
上二味以水二升煮取一升去滓顿服 



<目录>卷四\太阳经中篇（五十六章）

<篇名>阳虚耳聋证七（太阳九十八）

属性：未持脉时病患叉手自冒心师因教试令咳而不咳者此必两耳聋无闻也所以然者以重发汗虚故如此 
五脏阴也阴中有阳清阳升发开窍五官浊阴下降七窍空灵故能闻见汗伤中气肝脾不升肺胃不降清阳下陷浊阴上逆浊气 
堙塞听宫障蔽是以聋也 



<目录>卷四\太阳经中篇（五十六章）

<篇名>身重心悸证八（太阳九十九）

属性：脉浮数者法当汗出而愈若下之身重心悸者不可发汗若自汗出乃解所以然者尺中脉微此里虚须表里实津液自和便自汗 
出愈 
浮数之脉当以汗解设在下后而见身重心悸之证虽有浮数之脉不可发汗当使其自汗出乃愈盖水旺土湿则身体重浊木郁 
风生则心下悸动以其伤肝脾之阳故也所以然者寸口虽见浮数而尺中则脉微弱寸口主表尺中主里寸口浮数虽为表实而尺脉 
微弱则为里虚须里气渐复表里俱实则里气内拒表气外发邪无内陷之虑便自汗出而愈医家于此贵有实里解表之法虽汗出而 
无虚虚之嫌则以人巧而代天工矣 



<目录>卷四\太阳经中篇（五十六章）

<篇名>桂苓甘枣证九（太阳一百）

属性：发汗后其人脐下悸者欲作奔豚茯苓桂枝甘草大枣汤主之 
汗亡血中温气风木郁动是以振悸枝叶不宁则悸在心下根本不安则悸在脐间脐下振悸根本撼摇则奔豚欲作矣奔豚者风 
木奔腾状如惊豚上冲胸膈及乎咽喉腹胁心首诸病皆作喘呼闭塞七窍火生病势凶恶莫此为剧仲景扁鹊以为肾邪（仲景霍乱 
脐上筑者肾气动也扁鹊难经肾之积曰奔豚）其实纯是肝气盖木气奔冲原于阳亡而水寒也苓桂甘枣汤茯苓桂枝泄癸水而疏 
乙木甘草大枣补脾精以滋肝血也 



<目录>卷四\太阳经中篇（五十六章）

<篇名>茯苓桂枝甘草大枣汤（三十六）

属性：茯苓（半斤） 桂枝（四两） 甘草（二两炙） 大枣（十二枚） 
上四味以甘澜水一斗先煮茯苓减二升内诸药煮取三升去滓温服一升日三服作甘澜水法取水二斗置大盆内以杓扬之 
水上有珠子五六千颗相逐取用之 



<目录>卷四\太阳经中篇（五十六章）

<篇名>桂枝加桂证十（太阳一百零一）

属性：烧针令其汗针处被寒核起而赤者必发奔豚气从少腹上冲心者灸其核上各一壮与桂枝加桂汤更加桂二两 
汗后阳虚脾陷木气不舒一被外寒闭其针孔风木郁动必发奔豚若气从少腹上冲心胸便是奔豚发作宜先灸核上各一壮散 
其外寒即以桂枝加桂汤更加桂枝以疏风木而降奔豚也（桂枝加桂者于桂枝汤内更加桂枝也） 



<目录>卷四\太阳经中篇（五十六章）

<篇名>桂枝加桂汤（三十七）

属性：桂枝（五两） 芍药（三两） 甘草（二两） 大枣（十二枚） 生姜（三两） 
于桂枝汤内更加桂枝二两共五两余根据前法 



<目录>卷四\太阳经中篇（五十六章）

<篇名>桂枝加桂证十一（太阳一百零二）

属性：太阳病下之后其气上冲者可与桂枝汤用前法若不上冲者不可与之 
下后其气上冲是奔豚发作也可与桂枝汤用如前法疏风木而降奔冲若不上冲者奔豚未作不可与前汤也 



<目录>卷四\太阳经中篇（五十六章）

<篇名>桂枝去芍药加蜀漆龙骨牡蛎证十二（太阳一百零三）

属性：伤寒脉浮医以火迫劫之亡阳必惊狂起卧不安者桂枝汤去芍药加蜀漆龙骨牡蛎救逆汤主之 
汗多亡阳君火飞腾神魂失归是以惊生浊气上逆化生败浊迷塞心宫是以狂作桂枝加蜀漆龙骨牡蛎汤桂枝甘草疏木而培 
中生姜大枣补脾而降逆蜀漆吐腐瘀而疗狂龙骨牡蛎敛神魂而止惊也 



<目录>卷四\太阳经中篇（五十六章）

<篇名>桂枝去芍药加蜀漆龙骨牡蛎汤（三十八）

属性：桂枝（三两去皮） 甘草（二两炙） 大枣（十二枚） 生姜（三两） 蜀漆（三两洗去腥） 龙骨（四两） 牡 
蛎（五两熬） 
上为末以水一斗二升先煮蜀漆减二升内诸药煮取三升去滓温服一升 



<目录>卷四\太阳经中篇（五十六章）

<篇名>温针亡阳证十三（太阳一百零四）

属性：太阳伤寒者加温针必惊也 
温针发汗亡阳土败胃逆神魂无归必生惊悸也 



<目录>卷四\太阳经中篇（五十六章）

<篇名>桂枝甘草龙骨牡蛎证十四（太阳一百零五）

属性：火逆下之因烧针烦躁者桂枝甘草龙骨牡蛎汤主之 
火劫发汗是为火逆火逆之证下之亡其里阳又复烧针发汗亡其表阳神气离根因而烦躁不安桂枝甘草龙骨牡蛎汤桂枝甘 
草疏乙木而培中脘龙骨牡蛎敛神气而除烦躁也 



<目录>卷四\太阳经中篇（五十六章）

<篇名>桂枝甘草龙骨牡蛎汤（三十九）

属性：桂枝（一两） 甘草（二两） 龙骨（二两） 牡蛎（三两） 
上为末以水五升煮二升半去滓温服八合日三服 



<目录>卷四\太阳经中篇（五十六章）

<篇名>茯苓四逆证十五（太阳一百零六）

属性：发汗若下之病仍不解烦躁者茯苓四逆汤主之 
汗下亡阳土败水侮阳气拔根扰乱无归故生烦躁茯苓四逆汤茯苓参甘泄水而补土干姜附子温脾而暖肾也 



<目录>卷四\太阳经中篇（五十六章）

<篇名>茯苓四逆汤（四十）

属性：茯苓（六两） 人参（一两） 甘草（二两炙） 干姜（一两五钱） 附子（一枚去皮） 
上五味以水五升煮取二升去滓温服七合日三服 



<目录>卷四\太阳经中篇（五十六章）

<篇名>干姜附子证十六（太阳一百零七）

属性：下之后复发汗昼日烦躁不得眠夜而安静不呕不渴无表证脉微沉身无大热者干姜附子汤主之 
汗下亡阳土败水侮微阳拔根不得下秘故昼日烦躁不得眠夜而阳气归根是以安静温气脱泄乙木郁陷故脉象沉微而身无 
大热干姜附子汤干姜温中以回脾胃之阳附子温下以复肝肾之阳也 



<目录>卷四\太阳经中篇（五十六章）

<篇名>干姜附子汤（四十一）

属性：干姜（一两） 附子（一枚生用去皮破八片） 
上二味以水三升煮取一升去滓顿服 



<目录>卷四\太阳经中篇（五十六章）

<篇名>禹余粮证十七（太阳一百零八）

属性：汗家重发汗必恍惚心乱小便已阴疼与禹余粮丸（方缺） 
平素汗家液亡神虚重发其汗阳亡神败必恍惚心乱湿动木郁小便后阴痛以木郁于水疏泄不畅便后滞气凝涩故尿孔作痛 
禹余粮敛阳神于阴精蛰君火而达风木也 



<目录>卷四\太阳经中篇（五十六章）

<篇名>太阳坏病入厥阴去路（一章）

属性：厥阴以风木主令阴盛之人病在太阳木郁将发一有汗下温针之逆阳败水寒乙木失温生气不遂厥阴之病相继作矣 



<目录>卷四\太阳经中篇（五十六章）

<篇名>太阳坏病入厥阴胃冷吐蛔证一（太阳一百零九）

属性：病患有寒复发汗胃中冷必吐蛔 
脏腑素有积寒复发汗以亡胃阳胃冷不能安蛔必吐蛔虫虫因木化厥阴木郁则生蛔虫素问厥阴者阴之绝阳厥阴以至阴之 
脏寒极吐蛔则水腾而火不能复中伏死机是以内外感伤诸病一见吐蛔便属险证阳绝则死阳复则生惟温病吐蛔是热非寒与余 
证不同也 



<目录>卷五\太阳经下编（二十五章）

<篇名>太阳坏病结胸痞证

属性：太阳之病不解于太阳而入阳明之腑太阴之脏寒热之偏胜危机伏藏是皆太阳之坏病也然悠忽失治离表传里俟其入于阳 
明而用承气入于太阴而用四逆犹有救坏之方至于未成阳明下早而为结胸将成太阴误下而为痞则阳明不成为阳明太阴不成 
为太阴承气四逆方俱不可用是为坏中之坏莫可救挽者也仲景于此变承气四逆而为陷胸泻心法挽逆为顺至德神功无以加矣 



<目录>卷五\太阳经下编（二十五章）

<篇名>太阳坏病结胸痞证提纲一（太阳一百一十）

属性：病发于阳者多入阳明而为热病发于阴者多入太阴而为寒病发于阳俟其表证已解内热既实而用下乃不为早下早则表阳 
陷而为结胸此阳明之坏病也病发于阴始终不可用下误下则里阴升而为痞此太阴之坏病也 
病发于阳而反下之热入因作结胸病发于阴而反下之因作痞所以成结胸者以下之太早故也 
承病有发热恶寒者发于阳也无热恶寒者发于阴也来（在太阳首篇）病发于阳风伤卫也风伤卫气遏逼营血而生内热脏 
阴衰者多传于阳明当其经热方盛法宜解表俟至表热传胃乃可攻下邪之内传腑热未成胸热先作以阳盛于上也热未入腑下之 
若早中气受伤升降倒置胃土上逆胆木不得下行君相合邪为病而金肺热愈隆而皮毛不泄经络之热遂内入胸膈经腑之气两相 
拒格硬满作痛是为结胸病发于阴寒伤营也寒伤营血束闭卫气而生外寒腑阳弱者多传于太阴误下则脾阳下陷阴邪上填堵塞 
心下是谓痞证未下之前经热非盛故下后原无热入但痞满不消久而郁甚则生热耳内伤脾虚之证往往心下痞满误投寒凉其痞 
愈甚即此病也结胸上热下寒而下寒不甚故用陷胸汤泄上焦之湿热痞证亦上热下寒而下寒较重故用泻心汤清上而温下结胸 
证惟阳明少阳有之以阳旺而生上热也（阳明上逆则少阳不降二气郁升膈热壅逼皮毛不泄故经热内入）痞证惟太阴有之以 
阴旺而生下寒也结胸因于下早痞证因于误下大不同也（结胸痞证总因胃气不舒甲木上逆但有阴阳之分） 



<目录>卷五\太阳经下编（二十五章）

<篇名>太阳坏病结胸证（十二章）

属性：结胸者异日之阳明今日下早而成者也胃腑燥热汗亡其阴则成阳明胸膈湿热下陷其阳则成结胸若迟延数日湿被燥夺表 
寒已解腑热既实一下而愈何至于此故太阳而见阳明之证宁迟迟而用承气勿匆匆而用陷胸盖结胸乃阳明之坏病也阳明之病 
在腹结胸之病在胸承气泄下焦之燥热陷胸泄上焦之湿热高下不同燥湿亦异也 



<目录>卷五\太阳经下编（二十五章）

<篇名>太阳坏病结胸大陷胸证一（太阳一百一十一）

属性：太阳病脉浮而动数浮则为风数则为热动则为痛数则为虚头痛发热微盗汗出而反恶寒者表未解也医反下之动数变迟膈 
内拒痛胃中空虚客气动膈短气烦躁心中懊 阳气内陷心下因硬则为结胸大陷胸汤主之若不结胸但头汗出余处无汗剂颈而 
还小便不利者身必发黄也 
太阳病脉浮而兼动数浮则为表中于风数则为营郁发热动则为经气莫泄郁迫而生疼痛数从浮见尚非内实是以曰虚其证 
头痛发热微盗汗出而反恶寒者表邪未解故也医不解表而反下之动数之脉变而为迟则胃气败矣阳败胃逆碍胆木降路逆冲胸 
膈胆胃相拒则膈内疼痛甲木下行化相火而归癸水相火在水是为下焦主气今阳败胃虚甲木逆行以下焦主气客居膈上冲动不 
已此拒痛所由来也心肺之气以下降为顺胃胆逆阻心肺莫降相火上炎助君火而刑辛金则烦躁懊 气短胸盈膈热郁发皮毛不 
开经中阳气亦遂内陷经腑之热彼此壅塞心中坚凝是为结胸肺金郁遏雾气淫蒸津液淤浊化生痰涎大陷胸汤硝黄清其郁热甘 
遂决其痰饮胸中邪热推荡无余矣若其不成结胸但头上汗出余处无汗剂颈而还下见小便不利者是苦寒泄其脾阳湿气内郁而 
无降路身必发黄也表热传胃则为阳明证阳明有阳而无阴故病燥热表热入膈则为结胸证结胸上阳而下阴故病湿热脏气发舒 
则津液流溢脏气堙塞则痰涎凝结无二理也 
按大陷胸证表阳即陷而经邪未解是宜内清胸膈之热外解皮毛之邪使上郁之里热固自里散内陷之表阳还从表出仲景用 
大陷胸汤但泄上焦湿热而不用表药是救急之法此处尚可变通愚意用石膏甘遂枳实麻黄双解表里得仲景法外之意矣 程氏 
曰结胸证用枳实理中丸甚效欲破其结而软其坚则黄芩栝蒌牡蛎为佳 



<目录>卷五\太阳经下编（二十五章）

<篇名>大陷胸汤（四十二）

属性：大黄（六两） 芒硝（一升） 甘遂（一钱匕） 
上二味以水六升先煎大黄取二升去滓内芒硝煮一二沸内甘遂末温服一升得快利止后服 



<目录>卷五\太阳经下编（二十五章）

<篇名>大陷胸证二（太阳一百一十二）

属性：伤寒六七日结胸热实脉沉而紧心下痛按之石硬者大陷胸汤主之 
伤寒六七日后结胸而膈热内实心下满痛按之如石之硬者是真大陷胸证也结胸之脉寸浮而关沉后章寸脉浮关脉沉名曰 
结胸是也脉沉而紧指关上言抵当汤证脉微而沉反不结胸盖结胸之脉关上必沉也后章小结胸病正在心下脉浮滑者太阳病下 
之脉浮者必结胸也皆指寸脉言 



<目录>卷五\太阳经下编（二十五章）

<篇名>大陷胸证三（太阳一百一十三）

属性：太阳病重发汗而复下之不大便五六日舌上燥而渴日晡时小有潮热从心下至少腹硬满而痛不可近者大陷胸汤主之 
结胸证攻下后下寒逼热在上病但在胸不至少腹此从心上至于少腹硬满而痛是结胸而兼阳明腑证也合之舌上燥渴日晡 
潮热全是胃腑燥热但小有潮热腑邪尚轻故用陷胸而不用承气也 



<目录>卷五\太阳经下编（二十五章）

<篇名>大陷胸丸证四（太阳一百一十四）

属性：结胸者项亦强如柔痉状下之则和宜大陷胸丸 
胸膈痞塞湿热薰冲俯则痛甚故项常反折状如柔痉大陷胸丸硝黄荡其结热杏仁破其滞气葶苈泄其水饮变汤为丸病连项 
颈恐汤之速下也 



<目录>卷五\太阳经下编（二十五章）

<篇名>大陷胸丸（四十三）

属性：大黄（半斤） 芒硝（半升） 葶苈（半升熬） 杏仁（半升去皮熬） 
上四味捣筛二味内杏仁芒硝合研如脂合散取如弹丸一枚别捣甘遂末一钱匕白蜜二合水二升煮取一升温顿服之一宿乃 
下如不下更服取下为效禁如药法 



<目录>卷五\太阳经下编（二十五章）

<篇名>结胸忌下证五（太阳一百一十五）

属性：结胸证其脉浮大者不可下下之则死 
结胸之脉寸浮关沉寸浮则上热关沉则中寒上热甚而中寒不甚则浮多而沉少是以可下若其脉浮大绝无沉意是非无中寒 
也乃中寒之极阳气全格于上是以但见浮大而不见其沉下之中气败竭必死无疑也结胸可以下愈者下焦之阳未至绝根故推陷 
其上郁之阳使之通达于下以接下焦之根是以愈也其脉浮大则阳已绝根于下是中虚外寒之诊下之所以速其死也 



<目录>卷五\太阳经下编（二十五章）

<篇名>结胸烦躁证六（太阳一百一十六）

属性：结胸证悉具烦躁者亦死 
迁延日久结胸证无一不具若见烦躁则热极矣上热极者下寒必极如是者虽不下而亦死非死于上热非死于下寒乃死于中 
气之败也 



<目录>卷五\太阳经下编（二十五章）

<篇名>小结胸证七（太阳一百一十七）

属性：小结胸病正在心下按之则痛脉浮滑者小陷胸汤主之 
小结胸病正在心下位与大结胸同但按之则痛未如大结胸之不按亦痛也脉则浮滑亦不如大结胸之寸浮关沉白虎汤证脉 
浮滑者此里有热表有寒也此虽不如大结胸之热实而亦有里热较之大结胸证同而病轻小陷胸汤黄连泄热半夏降逆而涤饮栝 
蒌清金而去垢是即大陷胸之制变而从轻者也 



<目录>卷五\太阳经下编（二十五章）

<篇名>小陷胸汤（四十四）

属性：黄连（一两） 半夏（半升洗） 栝蒌实（大者一枚） 
上三味以水六升先煮栝蒌内诸药煮出三升去滓分温三服 



<目录>卷五\太阳经下编（二十五章）

<篇名>脏结证八（太阳一百一十八）

属性：问曰病有结胸有脏结其状何如答曰按之痛寸脉浮关脉沉名曰结胸也何谓脏结答曰如结胸状饮食如故时时下利寸脉浮 
关脉细小沉紧名曰脏结舌上白苔滑者难治 
结胸证不按亦痛前章膈内拒痛从心下至小腹硬满而痛心下不按亦痛也此曰按之痛者按之则痛剧耳寸脉浮者膈上有热 
也关脉沉者腹中寒也脏结如结胸状病因阴邪逆冲即太阴之心下结硬而上无热者也其脉寸浮关沉亦与结胸无异加以脉小细 
紧则阴邪独结而无阳也关主中焦人之卫气出于下焦升清阳于浊阴者中焦也宗气出于上焦降浊阴于清阳者中焦也今关脉细 
小沉紧则积寒内结有阴无阳是谓死阴故名脏结心窍于舌白苔滑者心火败而肺津凝也金性收敛得火以温之则雾气飘洒而不 
凝所谓相克而实相成也火衰则肺气不布而津液郁浊胶塞心宫故舌上苔生滑者气滞而津凝也土燥则津枯而黄涩金湿则液凝 
而白滑寒热之分也舌苔白滑火败金郁是以难治 



<目录>卷五\太阳经下编（二十五章）

<篇名>脏结证九（太阳一百一十九）

属性：病胁下素有痞连在脐旁痛引少腹入阴筋者此名脏结死 
肝脉行于两胁素有痞者肝气之郁结也脐当脾胃之交中气所在胁下之痞连在脐旁土败木郁肝邪之乘脾也肝主筋自少腹 
而结阴器前阴者宗筋之聚肝气郁结则痛引少腹而入阴筋土木郁迫痞塞不开此名脏结久而木贼土崩必主死矣 



<目录>卷五\太阳经下编（二十五章）

<篇名>脏结证十（太阳一百二十）

属性：脏结无阳证不往来寒热其人反静舌上苔滑者不可攻也 
脏结之证阴胜则寒阳复则热寒为死机热则生兆阴阳相争多见烦躁复之过者邪热如焚亦有下证若绝无阳证不往来寒热 
其人反静舌上苔滑者是为绝阴不可攻也肝胆同气寒热往来而生烦者胆木之阳复也寒热不作而反静者肝木之阴胜也 



<目录>卷五\太阳经下编（二十五章）

<篇名>结胸脉法十一（太阳一百二十一）

属性：太阳病下之其脉促不结胸者此为欲解也脉浮者必结胸也脉紧者必咽痛脉弦者必两胁拘急脉细数者头痛未止脉沉紧者 
必欲呕脉沉滑者协热利脉浮滑者必下血 
太阳病下之里邪既去经热不得内传而表邪未解经热不能外达表里迫束故脉见促象而不结胸者则表阳未陷经气郁勃必 
当外发为汗此为欲解也若寸脉浮者阴邪逆冲膈热郁迫必作结胸脉紧者表热被束邪火上燔必苦咽痛肝胆之经旁循胁肋其脉 
象为弦脉弦者木气不舒必两胁拘急脉细数者阳虚不能下秘为浊阴冲逼升浮无根头痛发作必当未止脉沉紧者胃气郁迫容纳 
失职必作呕吐脉沉滑者脾阳郁陷肝木疏泄必协热下利脉浮滑者乙木升发而生气不畅郁而生风疏泄失藏必病下血也 



<目录>卷五\太阳经下编（二十五章）

<篇名>结胸变证十二（太阳一百二十二）

属性：太阳病二三日不得卧但欲起心下必结脉微弱者此本有寒分也反下之若利止必作结胸未止者四日复下之此作协热利也 
太阳病二三日正传阳明少阳之时但欲起不能卧外烦如是知其心下必结盖病入阳明少阳胃逆胆壅经气郁迫故心下结硬 
相火上炎是以烦生若脉见微弱此必有寒气在内格其阳火乃反下之寒盛脾亏必当下利若下利已止脾气不陷而寒邪在中不得 
下泄必当上逆胆胃壅塞则病结胸若下利未止脾气方陷四日见其外热愈甚而复下之则里寒益增外热更剧寒益增而利益甚此 
作协热利也结胸与协热利皆有寒分之邪在内寒邪上冲则胃逆而为结胸寒邪下泄则脾陷而为协热利其病标异而本同协热利 
者内寒协合外热而下利也 



<目录>卷五\太阳经下编（二十五章）

<篇名>太阳坏病痞证（十二章）

属性：痞者异日之太阴今日误下而成者也阳性虚而阴性实人之心下虚空者清阳升而浊阴降也升降清浊之权在乎中气下伤中 
气升降失职浊气上逆则生 胀清气下降则生飧泄故痞证与下利兼见悉因中气之败也太阴之证腹满自利腹满者痞之根本而 
未至成痞下之而胸下结硬乃成痞焉痞乃太阴之坏病也太阴脏寒温宜四逆阳旺寒消自无余事及其成痞则下寒而兼上热四逆 
不受故变为泻心清上温下寒热并用灵思妙解神化无穷矣 



<目录>卷五\太阳经下编（二十五章）

<篇名>太阳坏病痞证人参桂枝汤证一（太阳一百二十三）

属性：太阳病外证未解而数下之遂协热而利利下不止心下痞硬表里不解者桂枝人参汤主之 
太阳病外证不解而数下之外热不退而内寒亦增遂协合外热而为下利利而不止清阳既陷则浊阴上逆填于胃口而心下痞 
硬缘中气虚败不能分理阴阳升降倒行清浊易位是里证不解而外热不退是表证亦不解表里不解当内外兼医桂枝人参汤桂枝 
通经而解表热参术姜甘温补中气以转升降之机也太阴之胸下结硬即痞证也自利益盛即下利不止也中气伤败痞与下利兼见 
人参汤（即理中汤）助中气之推迁降阳中之浊阴则痞消升阴中之清阳则利止是痞证之正法诸泻心则因其下寒上热从此而 
变通者也 



<目录>卷五\太阳经下编（二十五章）

<篇名>桂枝人参汤（四十五）

属性：桂枝（四两） 人参（三两） 白术（三两） 甘草（三两） 干姜（三两） 
上五味以水九升先煮四味取五升内桂更煮取三升温服一升日再夜一服 



<目录>卷五\太阳经下编（二十五章）

<篇名>大黄黄连泻心汤证二（太阳一百二十四）

属性：伤寒大下后复发汗心下痞恶寒者表未解也不可攻痞当先解表表解方可攻痞解表宜桂枝汤（方在太阳五）攻痞宜大黄 
黄连泻心汤 
伤寒下后复汗阳亡土败遂成痞证而外见恶寒者表未解也盖阴气外束阳郁不达则见恶寒外见恶寒则内必发热内热痞郁 
法应攻之而表未解者不可攻也当先解表表解乃可攻痞解表宜从中风例用桂枝汤病在汗下后是以不用麻黄攻痞宜大黄黄连 
泻心汤去其痞郁之上热也 上章用桂枝人参汤双解表里此用桂枝汤解表大黄黄连攻痞者以上则外热而内寒此则外寒而内 
热攻补不同也温中解表可以并用攻里发表不可双行故仲景于宜攻之病而有表证皆先表而后下 



<目录>卷五\太阳经下编（二十五章）

<篇名>大黄黄连泻心汤（四十六）

属性：大黄（二两） 黄连（一两） 
上二味以麻沸汤渍之去滓分温再服 



<目录>卷五\太阳经下编（二十五章）

<篇名>附子泻心证三（太阳一百二十五）

属性：脉浮而紧而复下之紧反入里则作痞按之自濡但气痞耳心下痞按之濡其脉关上浮者大黄黄连泻心汤主之心下痞而复恶 
寒汗出者附子泻心汤主之 
脉浮而紧应以汗解而复下之紧反入里浮紧变为沉紧则作痞证痞证阳气格郁必生上热阴气凝塞必生下寒寒热相逼二气 
抟结则心下石硬而关脉沉紧是当用诸泻心清上温下之法若按之心下自濡诊之关上脉浮者是下寒未生但是阳气痞塞郁生上 
热宜用大黄黄连泻其上热无用温药也若下寒已生则心下不濡而关上不浮其上热逼蒸别无去路是必开其皮毛泄而为汗如是 
心下痞硬而复恶寒汗出者是其下寒已动宜附子泻心汤大黄芩连泄其上热附子温其下寒也此以下伤其中气土败胃逆胆心不 
降君相二火皆升大黄泄胃而降逆黄连泻其心火黄芩泻其胆火第曰泻心者相火以君火为主也 



<目录>卷五\太阳经下编（二十五章）

<篇名>附子泻心汤（四十七）

属性：附子（一枚炮去皮破别煮取汁） 大黄（二两） 黄连（一两） 黄芩（一两） 
上四味下三味以麻沸汤二升渍之须臾绞去滓内附子汁分温再服 



<目录>卷五\太阳经下编（二十五章）

<篇名>十枣汤证四（太阳一百二十六）

属性：太阳中风下利呕逆表解者乃可攻之其人 汗出发作有时头痛心下痞硬满引胁下痛干呕短气汗出不恶寒者此表解里 
未和也十枣汤主之 
太阳中风下利呕逆是有水湿在内于法可攻然必表邪外解乃可攻之其人内有水气格阳于外气蒸窍泄 汗出者而阴阳 
胜复发作有时水饮阻格浊气不降头为之痛阴邪上填心下痞结硬满而引胁下疼痛胃气上逆而生干呕肺气上逆而苦短气使非 
水饮郁格何以至此若其 汗出而不复恶寒者是表邪已解而里气未和也宜十枣汤大枣保其脾精芫遂大戟泄其水饮也 



<目录>卷五\太阳经下编（二十五章）

<篇名>十枣汤（四十八）

属性：大枣（十枚） 芫花 甘遂 大戟 
上三味等分各捣筛为散以水一升半先煮大枣肥者十枚取八合去滓内诸药末强人服一钱匕羸人服半钱平旦温服若下少 
病不除者明日更服加半钱得快下利后糜粥自养 



<目录>卷五\太阳经下编（二十五章）

<篇名>生姜泻心证五（太阳一百二十七）

属性：伤寒汗出解之后胃中不和心下痞硬干噫食臭胁下有水气腹中雷鸣下利者生姜泻心汤主之 
伤寒汗出解后胃中不和心下痞硬水谷不消陈宿停留浊气冲胸而干呕食臭胆邪克土土虚不能制水水郁胆部而积于胁下 
土败木贼阴气激宕腹中雷鸣而病下利者生姜泻心汤生姜半夏降其浊阴黄芩黄连清其心胆姜甘参枣温补中气以转枢轴也 



<目录>卷五\太阳经下编（二十五章）

<篇名>生姜泻心汤（四十九）

属性：生姜（四两） 半夏（半升） 黄芩（一两） 甘草（三两炙） 黄连（一两） 人参（三两） 干姜（一两） 大 
枣（十二枚） 
上八味以水一斗煮取六升去滓再煎服三升温服一升日三服 



<目录>卷五\太阳经下编（二十五章）

<篇名>甘草泻心汤证六（太阳一百二十八）

属性：伤寒中风医反下之其人下利日数十行谷不化腹中雷鸣心下痞硬而满干呕心烦不得安医见其心下痞谓病不尽复下之其 
痞益甚此非结热但以胃中虚客气上逆故使硬也甘草泻心汤主之 
伤寒中风应当解表医反下之败其中气水谷不化土木皆郁升降倒行脾陷而贼于乙木则腹中雷鸣而下利胃逆而迫于甲木 
则心下痞硬而干呕君相二火皆升而心烦医以痞为结热而复下之其痞益甚不知此非结热但以胃中阳虚不能堤障阴邪阴中客 
气上逆阳位故使心下结硬也甘草泻心汤甘草姜枣补中而温下寒半夏芩连降逆而清上热也 



<目录>卷五\太阳经下编（二十五章）

<篇名>甘草泻心汤（五十）

属性：甘草（四两） 大枣（十二枚） 干姜（三两） 半夏（半升洗） 黄芩（三两） 黄连（一两） 
上六味以水一斗煮取六升去滓再煎取三升温服一升日三服 



<目录>卷五\太阳经下编（二十五章）

<篇名>石脂禹余粮证七（太阳一百二十九）

属性：伤寒服汤药下利不止心下痞硬服泻心汤已复以他药下之利不止医以理中与之利益甚理中者理中焦此利在下焦赤石脂 
禹余粮汤主之复利不止者当利其小便 
伤寒误服寒凉汤药伤其中气利下不止心下痞硬服泻心汤已下利未止谓其中有积热复以他药下之阳气脱陷下利不止医 
又意中寒以理中与之其利益甚理中者但理中焦此之下利在于下焦滑脱何以能止宜赤石脂禹余粮汤固下焦之滑脱利乃可止 
也若使复利不止者必由土湿水停前窍不通而后注二肠当利其小便水道开而谷道合矣 



<目录>卷五\太阳经下编（二十五章）

<篇名>赤石脂禹余粮汤（五十一）

属性：赤石脂（一斤） 禹余粮（一斤碎） 
上二味以水六升煮取二升去滓三服 



<目录>卷五\太阳经下编（二十五章）

<篇名>五苓散证八（太阳一百三十）

属性：本以下之故心下痞与泻心汤痞不解其人渴而口烦躁小便不利者五苓散主之（方在太阳四十二） 
本以攻下之故得心下痞证是宜服泻心乃与泻心汤而痞不解其人土湿水停口渴心烦小便不利者宜五苓散泄水燥土以利 
小便土燥则中气转运浊降清升痞硬自消也 痞证必兼下利上章复利不止者当利其小便利小便之法五苓散是也五苓证痞与 
下利兼医此但言痞而不言下利者省文也 



<目录>卷五\太阳经下编（二十五章）

<篇名>旋复代赭证九（太阳一百三十一）

属性：伤寒发汗若吐若下解后心下痞硬噫气不除者旋复花代赭石汤主之 
伤寒汗吐下解后心下痞硬噫气不除以外证虽解而汗下伤中土败胃逆碍胆经降路胃口痞塞肺气郁蒸而化痰饮胃土壅遏 
而生哕噫旋复花代赭石汤参甘大枣补其中脘半夏姜赭降其逆气旋复花行痰饮而开郁浊也浊气上填痞闷噫气以旋复花代赭 
石补虚降逆噫气立除若除后再用则病下陷不可常服也 



<目录>卷五\太阳经下编（二十五章）

<篇名>旋复花代赭石汤（五十二）

属性：旋复花（三两） 代赭石（一两） 生姜（五两） 半夏（半斤洗） 甘草（三两炙） 人参（二两） 大枣（十 
二枚） 
上七味以水一斗煮取六升去滓再煎取三升温服一升日三服 



<目录>卷五\太阳经下编（二十五章）

<篇名>瓜蒂散证十（太阳一百三十二）

属性：病如桂枝证头不痛项不强寸脉微浮胸中痞硬气上冲咽喉不得息此为胸有寒也当吐之宜瓜蒂散诸亡血家不可与 
病如桂枝汤证但头不痛项不强寸脉微浮其内则心中痞硬气上冲于咽喉不得喘息此为心有寒痰阻塞窍隧故令肺气壅塞 
不得布散也法当吐之宜瓜蒂散香豉行其滞小豆泄其湿瓜蒂涌其寒痰若诸亡血之家血惯上逆不可与也 



<目录>卷五\太阳经下编（二十五章）

<篇名>瓜蒂散（五十三）

属性：瓜蒂（一分熬） 赤小豆（一分） 
上二味各别捣筛为散已合治之取一钱匕以香豉一合用热汤七合煮作稀糜去滓取汁合散温顿服之不吐者少少加得快利 
乃止 



<目录>卷五\太阳经下编（二十五章）

<篇名>经脉动惕证十一（太阳一百三十三）

属性：伤寒吐下后发汗阳虚烦脉甚微八九日心下痞硬胁下痛气上冲咽喉眩冒经脉动惕者久而成痿 
吐下而又发汗阳虚生烦脉甚微弱至八九日心下痞硬胁下疼痛缘阳亡土败胃气上逆碍胆经降路胆脉自胃口而循两胁胆 
经壅塞故心下痞而胁下痛胃口堵塞肺气不得下行故上冲咽喉肺胃上逆阳气升浮旋转不宁故头目眩冒浊气郁蓄而不疏通经 
脉莫容故动惕不安如是者久而成痿盖肝司营血而主筋脉血旺筋柔是以不痿甲木逆升相火上炎乙木下降郁而生风营血瘀涩 
经气不畅风木抑遏是以动摇久而经脉失养故成痿病也 素问痿病治痿独取阳明阳明者五脏六腑之海主润宗筋宗筋主束骨 
而利机关也冲脉者经络之海主渗灌溪谷与阳明合于宗筋阴阳总宗筋之会会于气冲而阳明为之长皆属于带脉而络于督脉故 
阳明虚而宗筋纵带脉不引故足痿不用也阳明下降则化金水金水收藏相火下秘而温肾肝木气滋荣故筋脉轻健而不痿软阳明 
不降胃逆胆升火泄而水寒生气枯槁筋脉不荣是以成痿 



<目录>卷五\太阳经下编（二十五章）

<篇名>表里俱虚证十二（太阳一百三十四）

属性：太阳病医发汗遂发热恶寒因复下之心下痞表里俱虚阴阳气并竭无阳则阴独复加烧针因胸烦面色青黄肤 者难治令色 
微黄手足温者易愈 
太阳病医发其汗营卫俱虚卫气内陷则发热营血外束则恶寒医见汗之不愈因复下之阳亡土败心下痞结汗泄其表下泄其 
里表里俱虚内外之气并竭表里阳亡但有独阴复加烧针以泄心肺之气因而胸膈生烦若面色青黄皮肤 动者是土败木贼风动 
而经郁也其病难治若色微黄而不青手足温暖而不冷是土气续复而无木邪四末阳回而非独阴其病易愈也 



<目录>卷六\阳明经上编（五十章）

<篇名>阳明实证

属性：阳明以戊土而化气于燥金阳明者胃之经胃者阳明之腑阳明病有经有腑经主传输而腑主受盛病在太阳之经若胃阳非旺 
则二日阳明三日少阳六日经尽汗解不入阳明之腑此总统于太阳一经不论二三四日俱系桂枝麻黄之证虽二日阳明之时亦不 
得谓之阳明病以其明日则传少阳后日则传太阴非阳明中土无所复传之证也若胃阳素盛经邪内传此方谓之阳明病盖正阳当 
令则太少无权而三阴退避自此而永留胃腑终始不迁所谓阳明中土无所复传也方其腑热未实经病不罢是为葛根汤证及其胃 
热郁蒸汗出表解潮热痛满但用承气攻下别无余事使非下早里虚万无意外之变感病之百不一失甚可庆慰者也然而物忌盛满 
亢则害生于此迁延失下久而阴为阳并精液消亡土焦水涸亦归于死仲景所以示早攻之戒而又垂急下之条早攻则阳去而入阴 
缓下则阴尽而阳亢迟速均失也是故承气之法妙在缓急恰宜之交使夫病去而人存是在良工焉 



<目录>卷六\阳明经上编（五十章）

<篇名>阳明经提纲一（阳明一）

属性：胃为燥土燥则生热病在三阳不论何经之感郁其内热胃病即作以胃家之阳实也顾阴易盛而阳易亏故胃有实热而非无虚 
冷实热则阳神用事并阴而归阳虚冷则阴邪司权出阳而入阴非一致也然名为阳明以其两阳合明而极盛也居阳实之名而有阳 
虚之实则阳明不成为阳明徒负虚声矣是以胃家之实可曰阳明之为病至于胃中之虚是名为阳明而实为太阴尚可曰阳明之为 
病乎仲景于阳明之为病冷热虚实两立而俱存之而提纲则曰胃家实也其崇阳黜阴之意具见于文本之外矣 
阳明之为病胃家实也 
胃者阳明之腑阳明之为病全缘胃家之阳实阳实则病至阳明腑热郁发病邪归胃而不复他传非他经之不病也三阳之阳莫 
盛于阳明阳明之邪独旺不得属之他经也胃家之实而病归胃腑终始不迁故曰阳明之为病若胃阳非实则今日在阳明之经明日 
已传少阳之经后日已传太阴之经未可专名一经曰阳明之为病也 



<目录>卷六\阳明经上编（五十章）

<篇名>阳明提纲二（阳明二）

属性：伤寒三日阳明脉大 
伤寒一日太阳二日阳明三日少阳阳明之脉大少阳之脉弦细若三日正传少阳之时不见少阳弦细之脉而见阳明之大脉知 
其传于阳明之腑矣 



<目录>卷六\阳明经上编（五十章）

<篇名>阳明外证一（阳明三）

属性：问曰阳明病外证云何答曰身热汗自出不恶寒反恶热也 
里热外发则身热热气薰蒸则汗自出汗出表解但热无寒故不恶寒反恶热此后全是内热为害与外寒无关也 



<目录>卷六\阳明经上编（五十章）

<篇名>阳明外证二（阳明四）

属性：问曰病有得之一日不发热而恶寒者何也答曰虽得之一日而寒将自罢即自汗出而恶热也 
得阳明病之一日太阳表证未罢则犹见恶寒以胃热未盛故也迟则胃热隆盛孔窍蒸泄恶寒将自罢即自汗出而恶热也 



<目录>卷六\阳明经上编（五十章）

<篇名>阳明外证三（阳明五）

属性：问曰恶寒何故自罢答曰阳明居中土也万物所归无所复传始虽恶寒二日自止此为阳明病也 
感伤三阳则为热传之三阴则为寒以阳盛于腑阴盛于脏腑病则热脏病则寒也感证一传胃腑则胃热日增不复再传三阴而 
为寒缘阴盛之人三阳方病于外三阴即应于中传阴则后之恶寒无有止期此但入三阴为寒不入胃腑为热者也阳盛之人太阳被 
感腑热郁生其始热未极盛犹见恶寒俟至二日热盛之极气蒸汗泄则恶寒自止此但入胃腑为热不入三阴为寒者也阳盛则生阴 
盛则死阴莫盛于少阴阳莫盛于阳明病入三阴死多生少虽用姜附回阳难保十全无失最可虑也一传胃腑则正阳司气三阴无权 
万不一死至为吉兆俟其胃热盛实一用承气攻下自无余事阳贵阴贱正为此也 



<目录>卷六\阳明经上编（五十章）

<篇名>阳明外证四（阳明六）

属性：伤寒发热无汗呕不能食而反汗出 然者是转属阳明也 
太阳伤寒经证未解发热无汗呕不能食缘寒邪束迫胃气壅逆故无汗而呕食不能下也而反汗出 然者必因胃腑有热蒸 
其皮毛是为转属阳明也 



<目录>卷六\阳明经上编（五十章）

<篇名>阳明外证五（阳明七）

属性：伤寒脉浮而缓手足自温者是为系在太阴太阴者身当发黄若小便自利者不能发黄至七八日大便硬者为阳明病也伤寒转 
系阳明者其人 然微汗出也 
太阳伤寒阳旺则传阳明阴旺则传太阴若脉浮而缓手足自温是阳明太阴所同且以系之太阴然太阴身当发黄缘湿土被郁 
必见黄色虽脾胃俱有黄证而胃之发黄乃太阴湿土所传也若小便自利者则湿去又不能发黄太阴阳明何从别之必验之大便太 
阴之大便自利阳明之大便则硬至七八日大便硬者此为阳明病也又太阴无汗伤寒转系阳明者其人 然微汗出也（此与太 
阴至七八日暴烦下利条彼此互文） 



<目录>卷六\阳明经上编（五十章）

<篇名>阳明来路一（阳明八）

属性：问曰病有太阳阳明有正阳阳明有少阳阳明何谓也答曰太阳阳明者脾约是也正阳阳明者胃家实是也少阳阳明者发汗利 
小便已胃中燥烦热大便难是也 
阳明之病或自太阳传来或自少阳传来或由本经自入自太阳来者谓之太阳阳明太阳阳明者小便数而大便难膀胱津涸脾 
胃失润因而脾气约结粪粒坚小也本经自入者谓之正阳阳明正阳阳明者胃家阳实不俟别经之传一有表邪外郁腑热自发也自 
少阳来者谓之少阳阳明少阳阳明者发汗利水胆液枯槁因而胃中燥热大便艰难也太阳阳明者寒水之枯少阳阳明者相火之旺 
正阳阳明者燥金之盛也 



<目录>卷六\阳明经上编（五十章）

<篇名>阳明来路二（阳明九）

属性：问曰何缘得阳明病答曰太阳病若发汗若下若利小便此亡津液胃中干燥因转属阳明不更衣内实大便难者是名阳明也 
阳明病来自太阳者多少阳者少阳盛之人太阳病感汗下利水亡其津液以致胃中干燥因而转属阳明燥热内实大便坚硬此 
名为阳明也 



<目录>卷六\阳明经上编（五十章）

<篇名>阳明来路三（阳明十）

属性：本太阳病初得时发其汗汗先出不彻因转属阳明也 
太阳病汗出透彻则表解而里气亦达若汗出不彻表邪未解腑热郁生因而转属阳明也 



<目录>卷六\阳明经上编（五十章）

<篇名>阳明来路四（阳明十一）

属性：二阳并病太阳初得病时发其汗汗先出不彻因转属阳明续自微汗出不恶寒若太阳病证不罢者不可下下之为逆如此可小 
发汗设面色缘缘正赤者阳气拂郁在表当解之薰之若发汗不彻不足言阳气拂郁不得越当汗不汗其人烦躁不知痛处乍在腹中 
乍在四肢按之不可得其人短气但坐以汗出不彻故也更发汗则愈何以知汗出不彻以脉涩故知也 
病传阳明之腑而太阳表证未罢谓之二阳并病以太阳初病发汗不彻经热内蒸因而转属阳明续自微汗出而不恶寒便是腑 
热作矣腑热宜下若太阳表证不罢者不可下下则表阳内陷此之谓逆如此可小发汗以泄其表设表邪外盛面色缘缘正赤者此阳 
气拂郁在表不得出路郁蒸头面之故当内解外薰令其透彻不得小汗以致邪留若发汗不彻阳气拂郁不得外越其人胃气内遏必 
至烦躁又觉疼痛其痛不知其处或在腹中或在四肢按之绝不可得而且隧路壅阻呼吸短气凡此诸证皆坐以汗出不彻故也更发 
其汗则愈此何以知是汗出之不彻以其脉涩故知之也涩者阳郁而不滑利也拂郁抑郁之意汉书邹阳传太后拂郁泣血楚辞七谏 
沉江心拂郁而内伤 薰法以盆盛滚水入被热薰取汗最捷宜于下部用之 



<目录>卷六\阳明经上编（五十章）

<篇名>阳明经病腑病汗下总纲一（阳明十二）

属性：病患烦热汗出则解又如疟状日晡时发热者属阳明也脉实者宜下之脉浮虚者宜发汗下之与大承气汤发汗宜桂枝汤（方 
在太阳五） 
太阳表证未解而生烦热汗出则烦热解矣乃汗后又如疟状每日日晡时发热者此属阳明也（日晡申戍之交阳明旺盛之时 
也汉书天文志正月旦决八风旦至食为麦食至 为稷 至晡为黍晡至下晡为菽下晡至日入为麻各以其时用云色占种所宜按 
日晡在日 之后下晡在日入之前正申酉戍燥金得令之时也）阳明有经证有腑证经证表热外发其脉浮虚腑证里热内结其脉 
实脉实者宜下之以泄其里热脉浮虚者宜发汗以泄其表热下之与大承气汤大黄芒硝破结而泄热浓朴枳实降浊而消满也发汗 
宜桂枝汤姜甘大枣补脾精而和中气桂枝芍药通经络而泄营郁也 



<目录>卷六\阳明经上编（五十章）

<篇名>阳明经病（七章腑病连经）

属性：阳明自太阳传来水入于腑全是经病经病宜汗其未离太阳之经则用麻桂其将入阳明之腑则加葛根阳明一见吐利虽未是 
里实可下之证然而经迫腑郁已是胃热将成之根故用葛根双解经腑之郁此证得法自无离经入腑之患矣 



<目录>卷六\阳明经上编（五十章）

<篇名>阳明经病桂枝证一（阳明十三）

属性：阳明病脉迟汗出多微恶寒者表未解也可发汗宜桂枝汤（方在太阳五） 
脉迟汗出恶寒是太阳中风脉证故宜桂枝而多汗已属胃阳之盛故曰阳明病也 



<目录>卷六\阳明经上编（五十章）

<篇名>麻黄证二（阳明十四）

属性：阳明病脉浮无汗而喘者发汗则愈宜麻黄汤（方在太阳二十） 
脉浮无汗而喘是太阳伤寒脉证故宜麻黄 太阳经病内传阳明之腑阳明之腑邪未实太阳之经邪未罢是宜用太阳表药即 
里有下证而表病未解亦不可下当先以麻桂表其风寒然后议下也 风脉浮缓寒脉浮紧迟者缓之变文也风脉不言浮寒脉不言 
紧省文也太阳传阳明缓紧之中必兼大象以伤寒三日阳明脉大前章已经提明故此不及 



<目录>卷六\阳明经上编（五十章）

<篇名>麻黄证三（阳明十五）

属性：太阳与阳明合病喘而胸满者不可下麻黄汤主之 
太阳与阳明合病经迫腑郁胃逆肺胀故喘而胸满宜麻黄汤麻黄发表而散汗杏仁降逆而止喘不可下也 



<目录>卷六\阳明经上编（五十章）

<篇名>桂枝葛根证四（阳明十六）

属性：太阳病项背强KT KT 反汗出恶风者桂枝加葛根汤主之 
阳明经行身之前自头下膈而走足太阳经行身之后自头下项循背而走足太阳经病头痛项强而已不至KT KT 缘太阳 
表病不解郁遏阳明经腑之气不得顺降逆冲胸膈背者胸之腑也胸膈胀满则项背壅阻愈格太阳下行之路故KT KT 不柔葛 
根泄阳明之经气降逆而达郁也 



<目录>卷六\阳明经上编（五十章）

<篇名>桂枝加葛根汤（五十四）

属性：桂枝（三两） 芍药（二两） 甘草（二两炙） 大枣（十二枚） 生姜（三两切） 葛根（四两） 
上六味以水一斗先煮葛根减二升去上沫内诸药煮取三升去滓温服一升覆取微似汗不须啜粥 



<目录>卷六\阳明经上编（五十章）

<篇名>葛根证五（阳明十七）

属性：太阳病项背强KT KT 无汗恶风者葛根汤主之 
营为寒伤闭束二阳卫气葛根汤葛根泄阳明之卫麻黄泄太阳之卫桂枝芍药通经络而清营血姜甘大枣和中气而补脾精也 



<目录>卷六\阳明经上编（五十章）

<篇名>葛根汤（五十五）

属性：葛根（四两） 麻黄（二两） 桂枝（二两） 芍药（二两） 甘草（二两） 生姜（三两） 大枣（十二枚） 
上七味 咀以水一斗先煮麻黄葛根减二升去上沫内诸药煮取三升去滓温服一升覆取微似汗不须啜粥余如桂枝法将息 
及禁忌 



<目录>卷六\阳明经上编（五十章）

<篇名>葛根证六（阳明十八）

属性：太阳与阳明合病者必自下利葛根汤主之 
太阳表寒外束经络壅迫郁遏阳明胃气不能容纳水谷已化之食必当注泄而下葛根麻黄泄二阳之卫郁以松里气也 



<目录>卷六\阳明经上编（五十章）

<篇名>葛根半夏证七（阳明十九）

属性：太阳与阳明合病不下利但呕者葛根加半夏汤主之 
二阳合病经迫腑郁不能容纳水谷未化之食必当涌吐而上半夏降胃逆而止呕吐也 



<目录>卷六\阳明经上编（五十章）

<篇名>葛根加半夏汤（五十六）

属性：葛根（四两） 麻黄（三两炮去黄汗焙） 桂枝（二两） 芍药（二两） 甘草（二两） 生姜（三两） 大枣（十 
二枚） 半夏（半升洗） 
上八味以水一斗先煮葛根麻黄减二升去上沫内诸药煮取二升去滓温服一升覆取微似汗 



<目录>卷六\阳明经上编（五十章）

<篇名>阳明腑病（二十七章）

属性：阳明病自经传腑腑病宜下其经证未罢犹见恶寒则宜先汗而后下经证已解恶寒不作而潮热汗出全是腑证当相其缓急而 
用下法也 



<目录>卷六\阳明经上编（五十章）

<篇名>阳明腑证调胃承气证一（阳明二十）

属性：太阳病三日发汗不解蒸蒸发热者属胃也调胃承气汤主之 
太阳病二日阳明三日少阳此但传经络而不入脏腑发汗则解矣乃当三日少阳之期发汗不解而反蒸蒸发热者此不在经而 
在胃也宜早以调胃承气调之免后此之用大承气此大承气之初证也 



<目录>卷六\阳明经上编（五十章）

<篇名>调胃承气汤（五十七）

属性：大黄（三两清酒浸去皮） 甘草（二两炙） 芒硝（半斤） 
上三味 咀以水三升煮取一升去滓内芒硝更上火微煮令沸少少温服 



<目录>卷六\阳明经上编（五十章）

<篇名>大承气证二（阳明二十一）

属性：二阳并病太阳证罢但发潮热手足 汗出大便难而谵语者下之则愈宜大承气汤 
二阳并病太阳经证既罢但有阳明腑证潮热汗出大便难而谵语全是胃腑燥热闭塞不通下之泄其胃热则愈宜大承气汤也 
潮热即日晡发热按时发作期如潮信也 



<目录>卷六\阳明经上编（五十章）

<篇名>大承气汤（五十八）

属性：大黄（四两） 芒硝（三两） 枳实（五枚炙） 浓朴（半斤炙去皮） 
上四味以水一斗先煮枳朴取五升去滓内大黄煮取二升去滓内芒硝更上火微一两沸分温再服得下余勿服 



<目录>卷六\阳明经上编（五十章）

<篇名>小承气汤证三（阳明二十二）

属性：阳明病脉迟虽汗出不恶寒者其身必重短气腹满而喘有潮热者此外欲解可攻里也手足 然而汗出者此大便已硬也大承 
气汤主之若汗多微发热恶寒者外未解也其热不潮未可与承气汤若腹大满不通者可与小承气汤微和胃气勿令大泄下 
阳明病而见脉迟是湿旺之诊虽汗出不恶寒者表证已解然而里热未成以其土湿也其身必重浊濡滞迨至胃热已盛燥夺其 
湿肺腑壅遏短气腹满而喘有潮热者此外证欲解可攻里也再验其手足 然而汗出者此胃热盛实大便已硬也宜以大承气泄之 
盖四肢秉气于胃胃寒则四肢厥冷胃热则四肢气蒸汗泄故手足汗出是为胃热之极大便硬也若汗虽多犹微发热而恶寒者外未 
解也不可攻里即外已解而其热不潮尚非可下之时未可与承气汤若腹中大满不通者急不能待可与小承气汤微和胃气通其大 
满而止勿令大泄下也 



<目录>卷六\阳明经上编（五十章）

<篇名>小承气汤（五十九）

属性：大黄（四两） 浓朴（二两） 枳实（二枚煮） 
以上三味以水四升煮取一升二合去滓分温三服初服汤当更衣不尔者尽饮之更衣者勿服也 



<目录>卷六\阳明经上编（五十章）

<篇名>小承气证五（阳明二十三）

属性：太阳病若吐若下若发汗微烦小便数大便因硬者与小承气汤和之愈 
吐下发汗伤其津液微觉心烦小便数行大便因硬者此将来之大承气证宜早以小承气汤和之即愈也 



<目录>卷六\阳明经上编（五十章）

<篇名>调胃承气证五（阳明二十四）

属性：阳明病不吐不下心烦者可与调胃承气汤 
不因吐下而心烦者胃阳原盛所谓正阳阳明也燥土耗伤津液则烦心烦即谵语之根甚则谵语此亦大承气之初证也 



<目录>卷六\阳明经上编（五十章）

<篇名>亡津便硬证六（阳明二十五）

属性：阳明病本自汗出医更重发汗病已瘥尚微烦不了了者此大便必硬故也以亡津液胃中干燥故令大便硬当问其小便日几行 
若本小便日三四行今日再行故知大便不久出今为小便数少以津液当还胃中故知不久必大便也 
本自汗出又重发其汗热随汗泄病已瘥矣尚微烦而不了了者此过汗亡津胃中干燥大便必硬当问其小便一日几行若小便 
前多而今少则大便必不久出以津液还入胃中肠胃滋润故也 



<目录>卷六\阳明经上编（五十章）

<篇名>蜜煎导证七（阳明二十六）

属性：阳明病自汗出若发汗小便自利者以为津液内竭虽硬不可攻之当须自欲大便宜蜜煎导而通之若土瓜根及与大猪胆汁皆 
可为导 
本自汗出若又发其汗或小便自利者此为津液内竭非胃热土燥可比大便虽硬不可攻之当须自欲大便结而不下宜蜜煎导 
而通之若土瓜根（土瓜根汁入少水筒吹入肛门大便立通）及与大猪胆汁皆可为导也 



<目录>卷六\阳明经上编（五十章）

<篇名>蜜煎导方（六十）

属性：蜜（七合） 
上一味入铜器中微火煎之稍凝似饴状搅之勿令焦着欲可丸并手捻作挺令头锐大如指长二寸许当热时急作冷则硬以内 
谷道中以手急抱欲大便时去之 



<目录>卷六\阳明经上编（五十章）

<篇名>猪胆方（六十一）

属性：大猪胆（一枚） 
上一味泻汁和醋少许以灌谷道中如一食顷当大便出 



<目录>卷六\阳明经上编（五十章）

<篇名>麻仁丸证八（阳明二十七）

属性：趺阳脉浮而涩浮则胃气强涩则小便数浮涩相抟大便则难其脾为约麻仁丸主之 
阳明胃经自头走足行于足趺动脉曰冲阳故名趺阳阳盛则脉浮浮则胃气强壮也血虚则脉涩涩则风木疏泄而小便数也浮 
涩相合土燥水枯大便则难其脾气约结而粪粒坚小此太阳阳明之证也（八章太阳阳明者脾约是也）宜麻仁丸麻仁杏仁润燥 
而滑肠芍药大黄清风而泄热浓朴枳实行滞而开结也 



<目录>卷六\阳明经上编（五十章）

<篇名>麻仁丸方（六十二）

属性：麻子（二升） 芍药（半斤） 杏仁（一升熬别作脂） 大黄（一斤去皮） 浓朴（一斤） 枳实（半斤炙） 
上六味为末炼蜜丸桐子大饮服十丸日三服渐加以和为度 



<目录>卷六\阳明经上编（五十章）

<篇名>大承气证九（阳明二十八）

属性：得病二三日脉弱无太阳柴胡证烦躁心下硬至四五日虽能食与小承气汤少少与微和之令小安至六日与承气汤一升若不 
大便六七日小便少者虽不能食但初头硬后必溏未定成硬攻之必溏须小便利屎定硬乃可攻之宜大承气汤 
得病二三日脉弱而无太阳少阳表证乃烦躁而心下硬满是非少阳之证而实阳明之证也盖胆胃之经自头走足悉由胃口下 
行少阳病则以甲木而迫戊土阳明病则以戊土而遏甲木经气不降痞结胃口皆有心下硬满之证而此则无少阳表证而见烦躁故 
定属阳明而不关少阳也至四五日虽犹能食然腑邪已成可以小承气汤少少与和之令其烦躁少安至六日邪实之时与承气汤一 
升以利之则腑热泄矣若不大便六七日计期可下而小便少者则大便必不硬便硬肠结胃热不得下泄浊气薰冲必不能食此证虽 
不能食然胃非干燥其大便初头结硬阻浊气下泄之路故不能食其后必是稀溏未至结硬而遽攻之必成溏泄须小便利后津亡土 
燥屎定全硬乃可攻之宜大承气汤也 



<目录>卷六\阳明经上编（五十章）

<篇名>小承气证十（阳明二十九）

属性：阳明病潮热大便微硬者可与大承气汤不硬者不可与之若不大便六七日恐有燥屎欲知之法少与小承气汤汤入腹中转失 
气者此有燥屎乃可攻之若不转失气此但初头硬后必溏攻之必胀满不能食也欲饮水者与水则哕其后发热者必大便复硬而少 
也以小承气和之不转失气者慎不可攻也 
燥屎阻碍滞气之郁遏者多小承气泄其壅滞隧道略通故转失秽气此当以大承气攻之若不转失气则胃无燥屎攻之败其中 
气必胀满不能食也与水则哕亦不能饮虽其后阳回发热大便坚矣而粪必少也以其不能食故亦止可以小承气汤和之不可攻也 



<目录>卷六\阳明经上编（五十章）

<篇名>小承气证十一（阳明三十）

属性：阳明病谵语发潮热脉滑而疾者小承气汤主之因与承气一升腹中转失气更服一升若不转失气勿更与之明日不大便脉反 
微涩者里虚也为难治不可更与承气汤也 
脉滑而疾者血热而阳旺也脉反微涩者血寒而阳虚也 



<目录>卷六\阳明经上编（五十章）

<篇名>大承气证十二（阳明三十一）

属性：伤寒若吐若下后不解不大便五六日上至十余日日晡所发潮热不恶寒独语如见鬼状若剧者发则不识人循衣摸床惕而不 
安微喘直视脉弦者生涩者死微者但发热谵语耳大承气汤主之若一服利止后服 
烦躁之极则循衣摸床木燥风生则惕而不安气阻肺热则微喘血枯绑定则直视弦则木气犹存故生涩则营血已槁故死 



<目录>卷六\阳明经上编（五十章）

<篇名>亡津谵语证十三（阳明三十二）

属性：伤寒四五日脉沉而喘满沉为在里而反发其汗津液越出大便为难表虚里实久则谵语 
热在里则脉沉胃气壅遏则肺阻而为喘气滞而为满误汗亡津表阳虚而里热实久则神气烦乱而为谵语 



<目录>卷六\阳明经上编（五十章）

<篇名>大承气证十四（阳明三十三）

属性：汗出谵语者以有燥屎在胃中此为风也须下之过经乃可下之下之若早语言必乱以表虚里实故也下之则愈宜大承气汤 
汗多耗其胃津糟粕失润结为燥屎阻塞胃气胃热不泄消耗心液故作谵语此为木燥而风生也胃热宜下俟六日之外已过经 
期而后下之下之若早里热未实语言必乱而为郑声以其汗多津亡表虚里实经中清气不敌腑中邪火之旺原有谵语之根里实未 
至而遽下之故实家之谵语变为虚家之郑声也 



<目录>卷六\阳明经上编（五十章）

<篇名>调胃承气证十五（阳明三十四）

属性：伤寒十三日不解过经谵语者以有热也当以汤下之若小便利者大盒饭硬而反下利胃脉调和者知医以丸药下之非其治也 
若自下利者脉当微厥今反和者此为内实也调胃承气汤主之 
十三日已过再经之期而作谵语是有内热当下若小便利者其大盒饭硬而反下利而脉又调和者知医以丸药下之内热未泄 
非其治也若内虚而自下利者脉当微厥而不调（脉法厥者初来大渐渐小更来渐渐大是也）今反调和者此为内实也内实宜汤 
不宜丸当服调胃承气汤也 



<目录>卷六\阳明经上编（五十章）

<篇名>大承气证十六（阳明三十五）

属性：阳明病下之心中懊 而烦胃中有燥屎者可攻腹微满初头硬后必溏不可攻之若有燥屎者宜大承气汤 
下之而心中懊 而烦胃中有燥屎者可再攻也平人燥屎俱在大肠阳明病热盛津枯糟粕在胃已成结燥不须至肠故曰胃中 
有燥屎内无燥屎胃气未至郁遏故腹不大满也 



<目录>卷六\阳明经上编（五十章）

<篇名>大承气证十七（阳明三十六）

属性：阳明病谵语有潮热反不能食者胃中必有燥屎五六枚也宜大承气汤下之若能食者但硬耳 
燥屎结塞浊气上冲则不能食 



<目录>卷六\阳明经上编（五十章）

<篇名>大承气证十八（阳明三十七）

属性：病患小便不利大便乍难乍易时有微热喘冒不得卧者有燥屎也宜大承气汤 
土燥水枯则小便不利气有通塞则大便乍难乍易胃热内燔则肌表时有微热胃气郁遏则喘阻昏冒不得寝卧此有燥屎堵塞 
之故也素问腹中论不得卧而息有音者是阳明之逆也足三阳者下行今逆而上行故息有音也阳明者胃脉也胃者六腑之海其脉 
亦下行阳明逆不得从其道故不得卧也 



<目录>卷六\阳明经上编（五十章）

<篇名>大承气证十九（阳明三十八）

属性：病患不大便五六日绕脐痛烦躁发作有时者此有燥屎故使不大便也 
胃气郁遏无泄之窍故绕脐作痛 



<目录>卷六\阳明经上编（五十章）

<篇名>大承气证二十（阳明三十九）

属性：大下后六七日不大便烦不解腹满痛者此有燥屎也所以然者本有宿食故也宜大承气汤 
本有宿食未消被胃火炼成燥屎阻碍肠胃之窍胃气以下行为顺下窍不通胃气壅遏不得降泄逆为上行故生烦躁而满痛也 



<目录>卷六\阳明经上编（五十章）

<篇名>大承气证二十一（阳明四十）

属性：阳明少阳合病必下利其脉不负者顺也负者失也互相克贼名为负也脉滑而数者有宿食也当下之宜大承气汤 
阳明少阳合病胆经郁迫胃气壅遏失其受盛之职故必下利甲木为贼土气未败则脉不负不负为顺负则木贼土败是之为失 
负者互相克贼之名宿食阻碍经气浮荡故振滑而数胃主受盛脾主消化水谷入胃以脾土之湿济胃土之燥燥湿互济阴阳交蒸是 
以消烂腐化中无宿物阳明病胃强脾弱燥夺其湿未及腐化已成结硬是宿食者虽太阴之咎而实阳明之过也 



<目录>卷六\阳明经上编（五十章）

<篇名>三阳合病证二十二（阳明四十一）

属性：三阳合病脉浮大上关上但欲眠睡目合则汗 
太阳传阳明少阳阳明腑病而太少之经邪未解是为三阳合病太阳之脉浮阳明之脉大胆气候于左关胃气候于右关胆胃不 
降二气逆行故脉上关上胆热则甲木克土土气困乏故欲眠睡平人寐则阳气内蛰三阳合病阳盛于外寐时阳气不敛郁蒸而开皮 
毛故目合则汗也 



<目录>卷六\阳明经上编（五十章）

<篇名>汗多亡津二十三（阳明四十二）

属性：脉阳微而汗出少者为自和也汗出多者为太过阳脉实因发其汗多出者亦为太过太过为阳绝于里亡津液大便因硬也 
脉阳微（寸为阳）而汗出少是阳不亢而津未耗故为自和阳脉实而汗出多是阳既亢而津又泄故为太过阳绝于里者极盛 
而无其匹也 



<目录>卷六\阳明经上编（五十章）

<篇名>胃热阳绝证二十四（阳明四十三）

属性：脉浮而芤浮为阳芤为阴浮芤相抟胃气生热其阳则绝 
浮者阳盛而不藏也芤者阴虚而内空也（外实中空谓之芤）浮芤相合阳亡阴枯定以胃气生热其阳独绝而无伦也 



<目录>卷六\阳明经上编（五十章）

<篇名>大承气证二十五（阳明四十四）

属性：发汗不解腹满痛者急下之宜大承气汤 
发汗不解是非表证乃胃阳之实也汗之愈亡其阴燥屎阻其胃火伤及太阴故腹满而痛阳亢阴亡则成死证故当急下之 此 
下三章与少阴急下三章彼此互文是阳明之阳亢而伤阴者阳未盛而下早则亡其阳阳已亢而下迟则亡其阴故有缓攻之法又有 
急下之条 此与少阴六七日腹胀不大便章义同 



<目录>卷六\阳明经上编（五十章）

<篇名>大承气证二十六（阳明四十五）

属性：阳明病发热汗多者急下之宜大承气汤 
肾主五液入心为汗发热汗多木枯土燥伤及少阴故当急下此与少阴口燥咽干章义同 



<目录>卷六\阳明经上编（五十章）

<篇名>大承气证二十七（阳明四十六）

属性：伤寒六七日目中不能了了睛不和无表里证大便难身微热者此为实也急下之宜大承气汤 
肝窍于目目中不了了睛不和是胃火伤及厥阴血亡木枯目系干硬是以睛直无表里证表无寒热里无满痛者身热虽微而腑 
热则剧故当急下 此与少阴自利清水色纯青章义同 阳明之病胃家实也篇中脉实者下之以表虚里实故也此为内实也此为 
实也皆发明胃家实之义 



<目录>卷六\阳明经上编（五十章）

<篇名>阳明瘀血抵当证一（阳明四十七）

属性：阳明病其人喜忘者必有蓄血所以然者必有久瘀血故令喜忘屎虽硬大便反易其色必黑宜抵当汤下之（方在太阳四十 
五） 
魂知来魄藏往以肺主魄而生水肾水蛰藏阳神下秘故往事藏蓄而不忘燥热伤血瘀结不流阻格阳神下蛰之路阳泄神飞水 
精失藏是以喜忘此必有瘀血在下伤其冬藏之气热在血室不及大肠是以便易（血海热结不归于下故不及肠）黑者水气之郁 
肾水下郁故粪见黑色宜抵当汤下其蓄血也 



<目录>卷六\阳明经上编（五十章）

<篇名>抵当证二（阳明四十八）

属性：病患无表里证发热七八日虽脉浮数者可下之假令已下脉数不解合热则消谷善饥至六七日不大便者有瘀血也宜抵当汤 
（方在太阳四十五）若脉不解而下利不止必协热而便脓血也 
病患无表证之恶寒无里证之满痛乃发热至七八日之久是必有里热虽脉见浮数者亦可下之盖浮数虽是表脉而外无表证 
则不得作表脉论也假令已下而脉数不解表里合热消谷善饥至六七日不大便者此非胃热必有瘀血也缘脉数系有里热下之而 
脉数不解里热不清是里热不在中焦气分而在下焦血分宜抵当汤下其瘀血若服抵当脉数犹然不解而加以下利不止此血分伤 
深必将协合外热而便脓血也 



<目录>卷六\阳明经上编（五十章）

<篇名>热入血室证三（阳明四十九）

属性：阳明病下血谵语者此为热入血室但头汗出者刺期门随其实而泄之 然汗出而愈 
心藏神而神之魂藏于血血热则心神昏乱而作谵语但头汗出者阳盛于上而表不能闭也头上无汗则热郁血分不得外泄宜 
刺期门以泄血热刺其实处而泄之令其 然汗出则愈也期门肝脉之穴在于乳上肝藏血故刺厥阴之期门（此妇人病金匮入妇 
人杂病中） 



<目录>卷六\阳明经上编（五十章）

<篇名>阳明解期（阳明五十）

属性：阳明病欲解时从申至戍上 
申酉戍阳明得令之时故解于此 



<目录>卷七\阳明经下编（三十三章）

<篇名>阳明虚证

属性：阳明从燥金化气是为燥土太阴以湿土主令是为湿土脾胃以膜相连（素问语）感应最捷胃家实则燥土司气而湿以化燥 
胃中虚则湿土主令而燥土亦化湿燥则阳明之证也湿则太阴之证也而化气之燥究不敌主令之湿杂证湿居其九而燥不得一盖 
胃家之阳实非风寒郁为内热则不病也惟伤寒有胃家实证乃胃家之实者未能强半而胃中之虚者不止十三实则始终于阳明所 
谓阳明中土无所复传承气之的证也虚则病在阳明而阳衰气退太阴脾脏将起而代秉其权是名为阳明而实则太阴无所复传者 
自此而传变无穷四逆真武之证悉伏于此矣阳明为阳盛之经犹且虚实之相半况乎太阳为三阳之终少阳为三阳之始此将盛方 
长之气则动入三阴未可屈指也盖脾阴胃阳胜负之机在乎中气临病而不知中气见阳明之经热昧阳明之腑冷汗下烧针孟浪错 
缪中气一败祸生不测虽胃家之实攻泄之早犹且阳去而入阴矧胃中之虚汗下一误有不亡神失国而登鬼录者哉老子有言治人 
事天莫若啬医家宝啬中气不肯孟浪轻泄则燥湿移易虚实贸迁金书玉诀尽在此矣 



<目录>卷七\阳明经下编（三十三章）

<篇名>阳明虚证提纲（阳明五十一）

属性：饮食者胃家之能事也胃气右降上脘清虚而善容受是以能食阳莫盛于阳明阳盛而土燥则胃降而善纳阳虚而土湿则胃逆 
而不食不能食者是胃土湿而肾水寒也土克水土性湿而水寒阳盛则土燥而克水阴盛则水寒而侮土以肾家之寒移于土位则病 
中寒中寒者水胜而土负胃败而气逆故不能食胃主受盛脾主消克食谷不化者脾家之弱绝粒不食者胃家之虚凡病一见不食则 
责阳明而不责太阴以其受盛之失职也 
阳明病若能食名中风不能食名中寒 
阳明之为病胃家实也胃实则当能食若能食者名为中风是风中于表也不能食者名为中寒是寒生于里也阳明承气之证来 
自中风者多能食者腑中阳旺乃异日胃家燥热之根不能食者是阳虚而中寒胃阳已不用事脾阴将司其权不得与实家之中风并 
论也 下编胃中虚冷与上编胃家实也虚实相对实者阳明之始基虚者太阴之初气也 



<目录>卷七\阳明经下编（三十三章）

<篇名>中风瘕泄证一（阳明五十二）

属性：阳明病若中寒不能食小便不利手足 然汗出此欲作固瘕大便初硬后溏所以然者胃中冷水谷不别故也 
阳明病若中寒不能食土湿而小便不利手足阳泄而 然汗出此寒气凝结欲作坚固之 瘕大便必初硬后溏所以然者胃中 
寒冷不能蒸化水谷水谷不别俱入二肠而成泄利故也凡水寒土湿阴气凝结瘕块坚硬多病溏泄服暖水燥土之剂阳回泄止寒消 
块化续从大便而出滑白粘联状如痰涕是即固瘕之泮解而后行者也五十七难所谓大瘕泄者即此 



<目录>卷七\阳明经下编（三十三章）

<篇名>四逆证二（阳明五十三）

属性：脉浮而迟表热里寒下利清谷者四逆汤主之（方在太阴三）若胃中虚冷不能食者饮水则哕 
水寒侮土胃中虚冷不能食者饮水则以水济水必发哕也 



<目录>卷七\阳明经下编（三十三章）

<篇名>胃中虚冷证三（阳明五十四）

属性：阳明病不能食攻其热必哕所以然者胃中虚冷故也以其人本虚故攻其热必哕 
外热内寒误谓内热而攻之土败胃逆必发呕哕 



<目录>卷七\阳明经下编（三十三章）

<篇名>胃中寒冷证四（阳明五十五）

属性：伤寒大吐大下之极虚复极汗出者以其人外气拂郁复与之水以发其汗因得哕所以然者胃中寒冷故也 
吐下亡阳中气极虚而卫泄失敛复极汗出者以其人表阳拂郁离根外浮误谓表邪复与之水以发其汗土败胃逆故作呕哕 



<目录>卷七\阳明经下编（三十三章）

<篇名>哕而腹满证五（阳明五十六）

属性：伤寒哕而腹满视其前后知何部不利利之则愈 
哕而腹满阳明之浊气不降太阴之清气不升也前后二阴必有不利之部前部不利利其水道后部不利利其谷道腹满之病不 
过气水停郁二者而已 



<目录>卷七\阳明经下编（三十三章）

<篇名>身痒无汗证六（阳明五十七）

属性：阳明病法多汗反无汗其身如虫行皮中状者此以久虚故也 
气虚不能透发郁于皮腠故痒如虫行也 



<目录>卷七\阳明经下编（三十三章）

<篇名>咳呕厥逆证七（阳明五十八）

属性：阳明病反无汗而小便利二三日咳而呕手足厥者必苦头痛若不咳不呕手足不厥者头不痛 
无汗则阳气内虚小便利则阳气下虚经所谓水泉不止者是膀胱不藏也（素问语）二三日后胃阳愈虚气逆咳呕手足厥冷 
浊气上壅必苦头痛不咳不呕手足不厥逆者浊气未逆故头不痛 



<目录>卷七\阳明经下编（三十三章）

<篇名>咳逆咽痛证八（阳明五十九）

属性：阳明病但头眩不恶寒故能食而咳其人必咽痛若不咳者咽不痛 
阳明以下行为顺上行为逆胃土上逆阳气不降浮越无根是以头眩表解故不恶寒胃阳未败故能食胃土上逆肺金壅 则为 
咳咳则相火逆冲是以咽痛不咳者相火未冲故咽不痛 



<目录>卷七\阳明经下编（三十三章）

<篇名>吴茱萸证九（阳明六十）

属性：食谷欲呕者属阳明也吴茱萸汤主之得汤反剧者属上焦也 
土败胃逆则作呕吐食谷欲吐者属阳明也吴茱萸汤人参大枣培土而补中茱萸生姜温胃而降逆若得汤反剧者则由上焦之 
痞热非关中焦之虚寒也 



<目录>卷七\阳明经下编（三十三章）

<篇名>吴茱萸汤（六十三）

属性：吴茱萸（一升洗） 生姜（六两） 人参（三两） 大枣（十二枚） 
上四味以水七升煮取二升去滓温服七合日三服 



<目录>卷七\阳明经下编（三十三章）

<篇名>呕多忌攻证十（阳明六十一）

属性：伤寒呕多虽有阳明证不可攻之 
伤寒经腑郁迫不能容受是以作呕呕缘土虚胃逆虽有阳明里证不可攻之也 



<目录>卷七\阳明经下编（三十三章）

<篇名>五苓散证十一（阳明六十二）

属性：太阳病寸缓关浮尺弱其人发热汗出复恶寒不呕但心下痞者此以医下之也如其不下者病患不恶寒而渴者此转属阳明也 
小便数者大便必硬不更衣十日无所苦也渴欲饮水少少与之但以法救之渴者宜五苓散（方在太阳四十一） 
太阳病寸缓关浮犹是中风之脉而尺弱则肾气不充其人发热汗出复恶寒不呕太阳表证未解而但有心下痞者此以医误下 
而成痞非阳明也如其心痞不因攻下外不恶寒而内有渴证者此是太阳表解转属阳明也盖太阳之病表未解而误下则成痞阳明 
之病不俟攻下而胃气上逆壅碍胆经降路亦成痞而胃逆必呕土燥必渴胃热外蒸必不恶寒合观诸证故知是转属阳明若其小便 
数者其大便必硬然尺弱肾寒原非阳旺虽不更衣十日亦无所苦也其渴欲饮水止可少少与之但以法稍救其口舌干燥而已缘其 
渴是土湿而非火升非土燥而水涸宜以五苓散泄水而燥土也 



<目录>卷七\阳明经下编（三十三章）

<篇名>心下硬满证十二（阳明六十三）

属性：阳明病心下硬满者不可攻之攻之利遂不止者死利止者愈 
心下痞者太阴之证太阴病腹满而吐自利益甚下之必胸下结硬是也阳明之病而见太阴心下硬满之证阴盛阳弱故不可攻 
之攻之脾阳陷败利遂不止者死阳回利止者则愈也 



<目录>卷七\阳明经下编（三十三章）

<篇名>寒热脉紧证十三（阳明六十四）

属性：阳明中风口苦咽干腹满微喘发热恶寒脉浮而紧若下之则腹满小便难也 
阳明中风而口苦咽干是有少阳证腹满是有太阴证发热恶寒脉浮而紧脉证又与伤寒太阳中风大青龙汤相似此在阳明腑 
热外蒸应当汗出而脉缓乃脉紧而恶寒者是卫气外敛胃家阳虚而不能发也外有甲木之克里有太阴之侵而经腑双郁不得发越 
阳明至此困惫极矣若复下之则遂成太阴之证腹满而小便难也法详下章猪苓汤一段 



<目录>卷七\阳明经下编（三十三章）

<篇名>栀子白虎猪苓证十四（阳明六十五）

属性：阳明病脉浮而紧咽燥口苦腹满而喘发热汗出不恶寒反恶热身重若发汗则躁心愦愦反谵语若加烧针必怵惕烦躁不得眠 
若下之则胃中空虚客气动膈心中懊 舌上苔者栀子豉汤主之（方在太阳八十九）若渴欲饮水口干舌燥者白虎加人参汤主 
之（方在太阳三十九）若脉浮发热渴欲饮水小便不利者猪苓汤主之 
阳明病脉浮而紧有太阳证咽燥舌干有少阳证腹满有太阴证发热汗出不恶寒反恶热则胃热外发矣但有太阴腹满则土湿 
颇旺未免身重耳湿盛阳虚汗下烧针俱属不可若发汗则阳亡躁生神败心 而反谵语若加烧针汗去阳亡必怵惕烦躁不得眠卧 
若下之则阳亡土败胃中空虚不能堤防阴邪下焦客气遂逆动于膈下拒格胸中之阳心中懊 而生瘀浊心窍于舌瘀浊在心舌上 
苔生者宜栀子豉汤涌瘀浊而清烦热也若下后阴亡渴欲饮水口干舌燥者宜白虎加人参汤清金而泄热益气而生津也若下后阳 
旺而土湿脉浮发热渴欲饮水小便不利者宜猪苓汤二苓滑泽利水而泻湿阿胶润木而清风也土湿木遏郁生下热是以发热木气 
堙塞疏泄不行故小便不利木郁风生肺津伤耗是以发渴风气发扬是以脉浮腹满身重之人下之阳败湿增故见证如此此申明上 
章腹满小便难之义 



<目录>卷七\阳明经下编（三十三章）

<篇名>猪苓汤（六十四）

属性：猪苓（去皮） 茯苓 泽泻 滑石（碎） 阿胶（各一两） 
上五味以水四升先煎四味取二升去滓内下阿胶烊消温服七合日三服 



<目录>卷七\阳明经下编（三十三章）

<篇名>汗多亡阳证十五（阳明六十六）

属性：发汗多若重发汗者亡其阳谵语脉短者死脉自和者不死 
汗多亡阳神败而发谵语脉短者阳绝乃死脉自和者阳复则生此申明上章发汗则躁心愦愦反谵语之义 



<目录>卷七\阳明经下编（三十三章）

<篇名>谵语喘满证十六（阳明六十七）

属性：直视谵语喘满者死下利者亦死 
直视谵语阳亡而神败也喘满则胃逆而阳上脱下利则脾陷而阳下脱是以皆死 



<目录>卷七\阳明经下编（三十三章）

<篇名>谵语郑声证十七（阳明六十八）

属性：夫实则谵语虚则郑声郑声重语也 
阳实则为谵语阳虚则为郑声郑声之义语之繁絮重复者实者上编之胃家实是也虚者本篇之胃中虚冷是也此申明上亡阳 
谵语之义 



<目录>卷七\阳明经下编（三十三章）

<篇名>栀子豉证十八（阳明六十九）

属性：阳明病下之其外有热手足温不结胸心中懊 饥不能食但头汗出者栀子豉汤主之（方在太阳八十九） 
下伤中气阳浮于表故外有热而手足温胃中空虚客气动膈故成结胸（义在结胸）今不成结胸只觉心中懊 饥不能饮食 
者膈下之阴与膈上之阳逼迫郁蒸而生瘀浊故也膈热薰腾故头上汗出此宜栀子豉汤吐瘀浊而清烦热也此申明六十五章若下 
之胃中空虚客气动膈心中懊 舌上苔者栀子豉汤主之一段之义 



<目录>卷七\阳明经下编（三十三章）

<篇名>白虎证十九（阳明七十）

属性：三阳合病腹满身重难以转侧口不仁而面垢谵语遗尿发汗则谵语下之则额上生汗手足逆冷（此阳明入太阴去路）若自 
汗者白虎汤主之（方在太阳三十七此阳明承气初证） 
六十五章脉浮而紧为太阳证咽燥口干为少阳证发热汗出不恶寒反恶热为阳明证是三阳合病也而其腹满身重以至难以 
转侧则太阴证脾窍于口阳虚湿盛开阖蹇涩故口不仁木主五色土湿木郁气色晦暗是以面垢神明不慧是以谵语膀胱失约是以 
遗尿（此补六十五章未详之义也）若发汗则为郑声之谵语（此复申明若发汗则心愦愦反谵语一段）若下之则额上生汗手 
足厥冷阳泄而土败（此复申明上章手足温头汗出之义而推展之头汗肢温是阳虚而上热额汗肢冷是阳泄而外寒也）若汗不 
止头额而通身自汗者则津亡而土燥宜白虎汤泄热而清金也此复申六十五章白虎汤之义 



<目录>卷七\阳明经下编（三十三章）

<篇名>汗多胃燥证二十（阳明七十一）

属性：阳明病汗出多而渴者不可与猪苓汤以汗多胃中燥猪苓汤复利其小便故也 
六十五章渴而小便不利者乃与猪苓汤若汗出多而渴者则应白虎不可与猪苓汤以汗多则胃中已燥猪苓汤复利其小便以 
亡津也此申明上章及六十五章猪苓汤之义 



<目录>卷七\阳明经下编（三十三章）

<篇名>口燥欲衄证二十一（阳明七十二）

属性：阳明病口燥但欲漱水不欲咽此必衄 
口干而漱水不咽以热在经而不在腑经热不泄此必衄也 



<目录>卷七\阳明经下编（三十三章）

<篇名>鼻燥欲衄证二十二（阳明七十三）

属性：脉浮发热口干鼻燥能食者则衄 
脉浮发热表寒外束口干鼻燥经热内蒸能食则热不在腑经热不能旁泄则上衄也 



<目录>卷七\阳明经下编（三十三章）

<篇名>脉浮盗汗证二十三（阳明七十四）

属性：阳明病脉浮而紧者必潮热发作有时但浮必盗汗出 
脉浮而紧太阳之脉阳明得之必潮热按时而发以表寒郁其腑热也若但浮而不紧则外无表寒而内无里热寐时卫气不入阴 
分皮毛失敛经热蒸泄必盗汗出凡盗汗之家皆阴盛脏寒阳不内交者也 



<目录>卷七\阳明经下编（三十三章）

<篇名>汗解紧愈证二十四（阳明七十五）

属性：阳明病初欲食小便反不利大便自调其人骨节疼翕翕如有热状奄然发狂 然汗出而解者此水不胜谷气与汗共并脉紧则 
愈 
初欲食是有谷气小便不利大便自调骨节疼（湿流关节故疼）是土湿而水停也谷气胜则汗出水气胜则汗不出乃翕翕如 
有热状忽然发狂 然汗出而解者此谷气欲发水气郁热而不能发是以躁乱发狂究之水气不胜谷气故 然汗出汗出而水气亦 
随汗泄与汗共并于外表寒与里水皆去脉紧自愈也 



<目录>卷七\阳明经下编（三十三章）

<篇名>发热色黄证二十五（阳明七十六）

属性：阳明病面合赤色不可攻之必发热色黄小便不利也 
表寒外束郁其经热则面见赤色此可汗而不可攻以面之赤色是经热而非腑热腑热则毛蒸汗泄阳气发越面无赤色攻之则 
阳败湿作而表寒未解湿郁经络必发热色黄小便不利也 



<目录>卷七\阳明经下编（三十三章）

<篇名>无汗发黄证二十六（阳明七十七）

属性：阳明病无汗小便不利而心中懊 者身必发黄 
饮入于胃胃阳蒸动化而为气气降则水化阳气升发则化水之气外泄而为汗阳气收藏则气化之水下注而为尿汗出水利湿 
热发泄故不发黄无汗而小便不利湿气莫泄郁而生热薰蒸于上则心中懊 身必发黄也 



<目录>卷七\阳明经下编（三十三章）

<篇名>微汗发黄证二十七（阳明七十八）

属性：阳明病被火额上微汗出小便不利者必发黄 
阳明病无汗是阳虚而土湿者以火薰发汗但额上微汗出而身上无汗小便不利者湿无泄路郁而生热必发黄也 



<目录>卷七\阳明经下编（三十三章）

<篇名>茵陈蒿证二十八（阳明七十九）

属性：阳明病发热汗出者此为热越不能发黄也但头汗出身无汗剂颈而还小便不利渴饮水浆者此为瘀热在里身必发黄茵陈蒿 
汤主之（方在太阴十二） 
汗出而湿热发泄则不发黄但头汗而身无汗湿热莫泄而小便又复不利故身必发黄茵陈蒿汤茵陈利水而泄湿栀子大黄除 
烦而荡热也 



<目录>卷七\阳明经下编（三十三章）

<篇名>脉迟发黄二十九（阳明八十）

属性：阳明病脉迟食难用饱饱则微烦头眩必小便难此欲作谷疸虽下之腹满如故所以然者脉迟故也 
阴胜则脉迟阳虚胃逆饮食不甘故难以至饱饱则脾不能化中焦郁满浊气不降故心烦头眩土湿木郁必小便艰难此欲作谷 
疸缘谷气陈宿是以郁而发黄也虽下之而腹满不减以其阴盛而脉迟故也 



<目录>卷七\阳明经下编（三十三章）

<篇名>柴胡麻黄证三十（阳明八十一）

属性：阳明中风脉弦浮大而短气腹都满胁下及心痛久按之气不通鼻干不得汗嗜卧一身及面目悉黄小便难有潮热时时哕耳前 
后肿刺之小瘥外不解病过十日脉续浮者与小柴胡汤（方在少阳二）脉但浮无余证者与麻黄汤（方在太阳二十）若不尿腹 
满加哕者不治 
阳明病脉弦浮大弦为少阳浮为太阳大为阳明脉是以三阳合病而气短腹都满则太阴证少阳之脉自胃口而布胁肋胆胃郁 
遏故胁下及心作痛经气痞塞故久按之而气不通表寒外束相火郁升而刑肺金故鼻干不得汗（肺窍于鼻）胆木刑胃土气困乏 
故嗜卧湿土贼于甲木土木皆郁故一身及面目悉黄土湿木郁疏泄不行故小便难胃气壅遏故发潮热胃腑郁迫浊气上逆故时呕 
哕少阳脉循两耳经气逆行壅塞不降故耳前后肿经郁热盛故刺之小瘥而外证不解病过十日之外脉自里达表续续外浮者是未 
传阳明之腑太阴之脏犹在少阳之经也宜小柴胡汤柴胡黄芩清半表之火参甘大枣补半里之阳生姜半夏降胃逆而止呕哕也若 
脉但浮而不弦又无少阳诸证者则全是太阳病与麻黄汤以泄表郁中风而用麻黄者发汗以泄太阴之湿也（金匮风湿诸证俱用 
麻黄）若不尿腹满而愈加呕哕者水贼土败不可治也 



<目录>卷七\阳明经下编（三十三章）

<篇名>小柴胡证三十一（阳明八十二）

属性：阳明病发潮热大便溏小便自可胸胁满不去者小柴胡汤主之（方在少阳二） 
阳明胃腑为少阳经邪所郁阳气遏逼故发潮热糟粕莫容故便滑溏胃逆胆壅经气不降故胸胁满结宜小柴胡汤半补阳明之 
里气半泄少阳之表邪也 



<目录>卷七\阳明经下编（三十三章）

<篇名>小柴胡证三十二（阳明八十三）

属性：阳明病胁下硬满不大便而呕舌上白苔者可与小柴胡汤（方在少阳二）上焦得通津液得下胃气因和身 然而汗出解也 
阳明为少阳所遏下脘之气陷则病溏泄上脘之气逆则病呕吐胃逆而津液不降心部瘀浊故舌起白苔由肺胃壅塞而上焦不 
通也柴芩泄少阳经邪松其郁迫故上焦通而津液下胃气和而汗出解也 



<目录>卷八\少阳经上编（二十二章）

<篇名>少阳本病

属性：少阳以甲木而化气于相火经在二阳三阴之间阴阳交争则见寒热久而阳胜阴败但热而无寒则入阳明阴胜阳败但寒而无 
热则入太阴小柴胡清解半表而杜阳明之路温补半里而闭太阴之门使其阴阳不至偏胜表邪解于本经是谓和解少阳之经自头 
走足下行则相火蛰藏而温腰膝上逆则相火燔腾而焚胸膈相火升炎津血易耗是以少阳之病独传阳明者多大柴胡汤治少阳之 
经而兼阳明之腑者以此温针汗下亡津耗血之法俱少阳之所切忌恐其阴伤而入阳明也然太阳少阳合病则有呕利之条呕利者 
非太阳少阳之病而实阳明之病也缘甲木郁则克戊土胃以仓廪之官而被甲木之邪经迫腑郁不能容纳故病上呕而下利究之胃 
病则气逆逆则为呕脾病则气陷陷则为利呕多者少阳传阳明之病利多者少阳传太阴之病也然则少阳之传太阴者正自不乏其 
义见于第十八章曰伤寒六七日其人烦躁者阳去入阴也则篇中不必琐及而大旨炳然矣 



<目录>卷八\少阳经上编（二十二章）

<篇名>少阳经提纲（少阳一）

属性：少阳之气化于相火其经自头走足病则气逆而火炎升燎咽喉而上燔头目少阳之兼证不一而口苦咽干目眩则为主证以相 
火之上郁故也病情递变而三者不变病状善移而三者不移缘相火不得下秘离本根而上浮故口苦咽干头目旋转而不宁也是则 
少阳之他证皆在于或然之中而少阳之三者则处于必然之例提纲揭三证以概少阳少阳虽幻化无常然或有殊状而必无遁情矣 
少阳之为病口苦咽干目眩也 
足少阳之经起目锐 下颈合缺盆口咽目皆少阳经脉之所循少阳以下行为顺病则经气壅遏逆循头面相火燔腾故见证如 
此苦者火之味炎上作苦也眩者相火离根升浮旋转之象也（素问标本病传论肝病头目眩肝胆同气也） 



<目录>卷八\少阳经上编（二十二章）

<篇名>少阳经病小柴胡证一（少阳二）

属性：伤寒五六日中风寒热往来胸胁苦满嘿嘿不欲饮食心烦喜呕或心中烦而不呕或渴或腹中痛或胁下痞硬或心下悸小便不 
利或不渴身有微热或咳者小柴胡汤主之 
伤寒五六日又中风邪此在太阳即风寒双感桂麻各半证也风寒在表逼遏少阳经气于是少阳病作少阳经在太阳阳明之里 
三阴之表表则二阳故为半表里则三阴故为半里半表者居二阳之下从阳化气而为热半里者居三阴之上从阴化气而为寒人之 
经气不郁则不盛郁则阳盛而生热阴盛而生寒经气郁迫半表之卫欲发于外而营气束之不能透发故闭藏而生表寒半里之营欲 
发于外而卫气遏之不能透发故郁蒸而生里热盖寒伤营则营束其卫而生表寒及其营衰则寒往而热又来矣风伤卫则卫遏其营 
而生里热及其卫衰则热往而寒又来矣一往一来胜负不一此所以往来寒热也少阳经脉下胸贯膈由胃口而循胁肋病则经气郁 
遏而克戊土戊土胀塞碍胆经降路经脉壅阻故胸胁苦满戊土被贼困乏堙瘀故嘿嘿不欲饮食甲木既逆相火上燔而戊土升填君 
火又无下济之路是以心烦胃土上逆浊气不降是以喜呕或相火薰心而胃未甚逆是以心烦而不呕或相火刑肺是以渴生或土寒 
木燥土木逼迫是以腹痛或经气盘塞而胁下痞硬或土湿木郁心下悸动而小便不利或肺津未耗而内不作渴太阳未罢而心有微 
热或胃逆肺阻而生咳嗽凡此诸病总是少阳中郁表里不和之故小柴胡汤柴芩清半表而泄甲木参甘枣温半里而补己土生姜半 
夏降胃逆而止呕吐也 少阳在半表半里之间半里之阴虚则自阳明之经而入于阳明之腑半里之阳虚则自太阴之经而入太阴 
之脏小柴胡柴芩清泄半表使不入于阳明参甘温补半里使不入于太阴则邪解于本经而无入阴入阳之患是之谓和解表里也盖 
木病则传土所谓病则传其所胜也（素问语）少阳与阳明太阴为邻防其克土而传阳明故以柴芩泄半表而清阳明防其克土而 
传太阴故以参甘补半里而温太阴于是表里双解矣 



<目录>卷八\少阳经上编（二十二章）

<篇名>小柴胡汤

属性：柴胡（半斤） 黄芩（半斤洗） 半夏（半斤洗） 人参（三两） 甘草（三两） 生姜（三两） 大枣（十二枚） 
上七味以水一斗二升煮取六升去滓再煎取三升温服一升日三服 若胸中烦而不呕去半夏人参加栝蒌实一枚（栝蒌实 
涤淤而清烦）若渴者去半夏加人参合前成四两半栝蒌根四两（人参栝蒌根益气而生津清金而止渴）若腹痛者去黄芩加芍 
药三两（芍药泄甲木而清相火息风燥而止腹痛）若胁下痞硬去大枣加牡蛎四两（牡蛎软坚而消痞硬）若心下悸小便不利 
者去黄芩加茯苓四两（茯苓泄水而去湿湿去则木达风息悸动自安）若不渴外有微热者去人参加桂三两温覆取微似汗愈（桂 
枝解太阳之表邪）若咳者去人参大枣生姜加五味子半斤干姜二两（五味子干姜降逆气而止咳） 



<目录>卷八\少阳经上编（二十二章）

<篇名>小柴胡证二（少阳三）

属性：血弱气尽腠理开邪气因入与正气相搏结于胁下正邪分争往来寒热休作有时默默不欲饮食脏腑相连其痛必下邪高痛下 
故使呕也小柴胡汤主之 
少阳之病缘太阳阳明之经外感风寒经气郁勃逼侵少阳少阳之经因于二阳之侵血弱气尽腠理开泄二阳经邪因而内入与 
本经正气两相搏战经气郁迫结滞胁下少阳之经自头走足脉循胁肋病则经气不降横塞胁肋此胸胁苦满胁下痞硬之故也正气 
病则正亦为邪阴郁而为寒是为阴邪阳郁而为热是为阳邪邪正分争休作有时此往来寒热之故也分争之久正气困乏精神衰倦 
静默无言饮食不思此默默不欲饮食之故也脾脏胃腑以膜相连一被木邪则胃气上逆脾气下陷脾气既陷则肝气抑遏而克脾土 
其痛必在下部此腹中作痛之故也胃土既逆则上脘填塞君火不降浊气涌翻于是心烦而喜呕吐胃土逆则邪高脾下陷则痛下痛 
下而邪高此心烦喜呕之故也是皆小柴胡证宜以主之 邪气入内者正气病而成邪是即邪气之内传非必风寒之里入也 



<目录>卷八\少阳经上编（二十二章）

<篇名>小柴胡证三（少阳四）

属性：伤寒中风有柴胡证但见一证便是不必悉具 
总结上二章柴胡诸证言 



<目录>卷八\少阳经上编（二十二章）

<篇名>小柴胡证四（少阳五）

属性：伤寒四五日身热恶寒颈项强胁下满手足温而渴者小柴胡汤主之 
颈项强是太阳之病而肝胆主司筋脉相火旺则筋脉燥急少阳之经自头下行而循颈项故亦有颈项强证胁下满者少阳之病 
手足温者阳明之病四肢秉气于胃胃阳盛旺则手足温而手少阳自手走头足少阳自头走足故亦有手足温证是宜小柴胡汤也 



<目录>卷八\少阳经上编（二十二章）

<篇名>小柴胡证五（少阳六）

属性：呕而发热者小柴胡汤主之 
少阳经气不舒侵迫阳明胃腑胃气上逆必作呕吐相火郁蒸是以发热少阳之经往来寒热此但云发热而不言寒是半表之阳 
盛而将传于阳明者是宜小柴胡汤泄其表热也 



<目录>卷八\少阳经上编（二十二章）

<篇名>柴胡桂枝证六（少阳七）

属性：伤寒六七日发热微恶寒肢节烦疼微呕心下支结外证未去者柴胡桂枝汤主之 
太阳病发热恶寒骨节疼痛此发热恶寒肢节烦痛者以太阳之外证未去而相火旺于半表故恶寒不甚甲木侵克戊土土主四 
肢故痛在四肢素问太阴阳明论四肢皆秉气于胃胃与四肢气脉流通则疼痛不作胃病而气不四达四肢经络壅滞不行是以痛生 
节者四肢之溪谷经气郁遏溪谷填塞故痛在骨节相火郁发是以烦生也少阳经自胃口旁下胁肋故心下支结（支结者旁支偏结 
也）经病多而腑少故微呕不甚此皆少阳之病而微见恶寒则太阳之外证未去也宜柴胡合桂枝双解太少之经邪也 小柴胡加 
减外有微热者加桂枝此微恶寒即外有微热之互文少阳以相火化气寒往则纯是发热若但热无寒则发热更剧无发热而兼恶寒 
者微有恶寒或外热轻微便是太阳外证未去故与桂枝汤合用伤寒而不用麻黄者以其恶寒之微也 



<目录>卷八\少阳经上编（二十二章）

<篇名>柴胡桂枝汤（六十六）

属性：柴胡（四两） 黄芩（一两五钱） 人参（一两五钱） 半夏（二合五勺） 大枣（六枚） 生姜（一两五钱） 桂 
枝（一两五钱） 芍药（一两五钱） 甘草（一两炙） 
上九味以水七升煮三升温服 



<目录>卷八\少阳经上编（二十二章）

<篇名>小柴胡证（少阳八）

属性：太阳病十日已去脉浮细而嗜卧者外已解也设胸满腹痛者与小柴胡汤脉但浮者与麻黄汤（方在太阳二十） 
太阳病十日以外脉浮细而嗜卧者是太阳之外证已解也表邪离太阳而入少阳故浮紧变而为浮细少阳之脉弦细也胆热者 
善眠是其嗜卧必入少阳设其胸满胁痛者又见少阳经证宜与小柴胡汤若脉但浮而不细者则未入少阳而犹是太阳宜与麻黄汤 
也 



<目录>卷八\少阳经上编（二十二章）

<篇名>小柴胡证八（少阳九）

属性：伤寒阳脉涩阴脉弦法当腹中急痛者先用小建中汤不瘥者与小柴胡汤主之 
甲乙同气甲木不降则寸脉涩乙木不升则尺脉弦甲木上逆而克戊土法当痛见于胸膈乙木下陷而克己土法当痛见于腹胁 
木气枯燥是以其痛迫急肝胆合邪风火郁发中气被贼势难延缓宜先用小建中汤胶饴甘枣补脾精而缓急痛姜桂芍药达木郁而 
清风火若不瘥者仍与柴胡再泄其相火也此申明首章腹痛者加芍药之义 



<目录>卷八\少阳经上编（二十二章）

<篇名>小建中汤（六十七）

属性：桂枝（三两） 芍药（六两） 甘草（二两炙） 大枣（十二枚） 生姜（三两） 胶饴（一升） 
上六味以水七升煮三升去滓内胶饴更上微火消解温服一升日三服 



<目录>卷八\少阳经上编（二十二章）

<篇名>小柴胡证九（少阳十）

属性：呕家不可与建中汤以甜故也 
素惯呕家不可与建中汤以桂甘饴枣之甜最动呕吐也 



<目录>卷八\少阳经上编（二十二章）

<篇名>属阳明证十（少阳十一）

属性：服柴胡汤已渴者属阳明也以法治之 
服柴胡汤已半表之热清应当不渴渴者胃腑燥热属阳明也以法治之去其燥热则胃病不成矣 



<目录>卷八\少阳经上编（二十二章）

<篇名>黄芩半夏证十一（少阳十二入阳明去路）

属性：太阳与少阳合病自下利者与黄芩汤若呕者黄芩加半夏生姜汤 
太阳与少阳合病少阳经气郁而克戊土土病而下脘不容自下利者与黄芩汤甘草大枣补其脾精黄芩芍药泄其相火恐利亡 
脾阴以致土燥而入阳明也若呕者黄芩加半夏生姜汤降胃逆而止呕吐也 



<目录>卷八\少阳经上编（二十二章）

<篇名>黄芩汤（六十八）

属性：黄芩（三两） 芍药（二两） 甘草（二两炙） 大枣（十二枚） 
上四味以水一斗煮取三升去滓温服一升日再夜一服若呕者加半夏半斤生姜三两 



<目录>卷八\少阳经上编（二十二章）

<篇名>黄芩加半夏生姜汤（六十九）

属性：黄芩（三两） 芍药（二两） 甘草（二两） 大枣（十二枚） 半夏（半升） 生姜（三两） 
于黄芩汤方内加半夏生姜余根据黄芩汤服法 



<目录>卷八\少阳经上编（二十二章）

<篇名>大柴胡证十二（少阳十三入阳明去路）

属性：伤寒发热汗出不解心下痞硬呕吐而下利者大柴胡汤主之 
伤寒表证发热汗出当解乃汗出不解是内有阳明里证热自内发非关表寒汗去津亡则燥热愈增矣心中痞硬是胆胃两家之 
郁塞也呕吐而下利者是戊土迫于甲木上下二脘不能容纳水谷也吐利心痞自是太阴证而见于发热汗出之后则非太阴而阳明 
也大柴胡汤柴芩芍药清少阳之火枳实大黄泄阳明之热生姜半夏降胃逆而止呕吐也 



<目录>卷八\少阳经上编（二十二章）

<篇名>大柴胡汤（七十）

属性：柴胡（半斤） 黄芩（三两） 芍药（三两） 半夏（半斤洗） 生姜（五两） 大枣（十二枚） 枳实（四枚炙） 大黄（二两） 
上八味以水一斗二升煮取六升去滓再煎温服一升日三服 



<目录>卷八\少阳经上编（二十二章）

<篇名>大柴胡证十三（少阳十四入阳明去路）

属性：伤寒五六日头汗出微恶寒手足冷心下满口不欲食大便硬脉细者此为阳微结必有表复有里也脉沉亦在里也汗出为阳微 
假令纯阴结不得复有外证悉入在里此为半在表半在里也脉虽沉紧不得为少阴病所以然者阴不得有汗今头汗出故知非少阴 
也可与小柴胡汤设不了了者得屎而解 
伤寒五六日头汗出微恶寒手足冷心下满口不欲食（嘿嘿不欲饮食）大便硬脉细者（包下沉紧） 此为阳明经之微结 
以少阳阳明两经郁迫结于胃口故心下满胀经热薰蒸故头上汗出必有少阳之表证如汗出恶寒肢冷心满之类复有阳明之里证 
如大便硬之类也盖少阳与阳明合病戊土不能胜甲木必传阳明胃腑故决有里证其脉之沉主在里也汗出为阳经之微结假令纯 
是阴分之结（阳以少阳经言阴以阳明腑言）必不得复有外证如汗出恶寒之类应当悉入在里既有外证此为半在里半在表也 
其脉虽沉紧亦不得为少阴病所以然者少阴病不得有汗今头汗出故知非少阴而实少阳也此大柴胡证先与小柴胡汤以解少阳 
之经邪设服后犹不了了者再以承气泄阳明之腑邪得屎而解矣 



<目录>卷八\少阳经上编（二十二章）

<篇名>调胃承气证十四（少阳十五入阳明去路）

属性：太阳病过经十余日心中温温欲吐而胸中痛大便反溏腹微满郁郁微烦先此时自极吐下者与调胃承气汤（方在阳明二 
十）若不尔者不可与但欲呕胸中痛便溏者此非柴胡证以呕故知极吐下也 
太阳病过经十余日应不在少阳其心中温温欲吐而胸中痛大便反溏腹微满郁郁微烦又似少阳柴胡证（胃土迫于胆木其 
见证如此）岂有少阳证如此之日久者若先此时自己曾极吐下者则是少阳之传阳明少阳之经证微在阳明之腑证已成可与调 
胃承气汤无事柴胡也以少阳之传阳明经迫腑郁必见吐下大柴胡证吐下盛作正是少阳阳明经腑双病之秋故大柴胡柴胡与承 
气并用双解经腑之邪此已吐下在先仅存欲吐便溏止是少阳余波故不用柴胡而用承气若非由自极吐下而得者便是太阴证不 
可与承气也所以知其自吐下来者以今日之欲吐与便溏少阳之余波犹在故也 



<目录>卷八\少阳经上编（二十二章）

<篇名>少阳传经一（少阳十六）

属性：伤寒三日少阳脉小者欲已也 
伤寒一日太阳二日阳明三日少阳阳明篇伤寒三日阳明脉大若三日而见少阳之小脉不见阳明之大脉是不传阳明之腑而 
病欲已也此与太阳经伤寒一日太阳受之脉若静者为不传义同言六经俱遍邪不里传自能汗解也 



<目录>卷八\少阳经上编（二十二章）

<篇名>传经二（少阳十七）

属性：伤寒三日三阳为尽三阴当受邪其人反能食不呕此为三阴不受邪也 
伤寒一日一经六日六经俱遍则正复邪退汗出而解其不应期而解者阳盛而入阳明之腑阴盛而入三阴之脏者也少阳居阳 
明太阴之介阳盛则入于腑阴盛则入于脏于伤寒三日病在少阳之时候之少阳脉小不传阳明之腑是阳不偏盛使阴气偏盛当入 
三阴之脏是时三阳既尽三阴当受邪矣若其人反能食不呕此为三阴之脏不受外邪再俟三日但传三阴之经自能应当汗解也 
太阴为病腹满而吐食不下是脏病而非经病也故仲景曰以其脏有寒故也阳明篇皆言腑病（其经病皆有腑证也）三阴篇 
皆言脏病并非经病也阴阳和平脏腑可以不传经无不传之理所谓发于阳者七日愈发于阴者六日愈必然之数也六经经证总统 
于太阳一经凡中风在六日之内不拘何经皆宜桂枝伤寒在六日之内不拘何经皆宜麻黄惟入脏入腑则阴阳偏胜愈期不齐而法 
亦百变不穷矣盖入脏入腑而后太阳证罢不入脏腑而在经络万无太阳遽罢但有别经表证者所谓表者止有皮毛一层皮毛即开 
太阳已罢则经如何不罢若皮毛未开太阳何缘遽罢太阳不罢是以六经俱尽总宜麻桂也程氏谓伤寒一日太阳受之脉若静者为 
不传 
伤寒三日少阳脉小者欲已也伤寒三日三阴当受邪其人反能食不呕此为三阴不受邪也为经亦不传悖谬之至 



<目录>卷八\少阳经上编（二十二章）

<篇名>传经三（少阳十八入三阴去路）

属性：伤寒六七日无大热其人烦躁者此为阳去入阴也 
伤寒六七日经尽之期外无大热而其人烦躁者此为阳去而入二阴之脏也脏阴旺则阳气离根而失归必至烦躁 



<目录>卷八\少阳经上编（二十二章）

<篇名>妇人热入血室一（少阳十九）

属性：妇人中风发热恶寒经水适来得之七八日热除而脉迟身凉胸胁下满如结胸状谵语者此为热入血室当刺期门随其实而泄 
之 
妇人中风发热恶寒而值经水适来之时及得病七八日后发热已除而脉迟身凉是当解矣乃胸胁之下胀满如结胸之状而作 
谵语者此为热入血室热不在上而在下也当刺厥阴之期门随其经中之实处而泄之以肝主藏血肝胆同气此与阳明刺期门章义 
同 



<目录>卷八\少阳经上编（二十二章）

<篇名>热入血室二（少阳二十）

属性：妇人中风七八日续得寒热发作有时经水适断者此为热入血室其血必结故使如疟状发作有时小柴胡汤主之 
妇人中风七八日后续得寒热往来发作有时之证而值经水适断之时者此为热入血室其血必当瘀结热结血分少阳之经气 
不得外达阴阳交争互相束闭故使寒热如疟发作有时也小柴胡汤发少阳之经邪热去则血可自下不下然后用抵当攻之上章因 
经水适来而热入是血实之时此因经水适断而热入是血虚之时实宜清泄虚宜凉补 



<目录>卷八\少阳经上编（二十二章）

<篇名>热入血室三（少阳二十一）

属性：妇人伤寒发热经水适来昼日明了暮则谵语如见鬼状者此为热入血室无犯胃气及上二焦则自愈 
妇人伤寒发热而值经水适来之时昼日清白明了暮则谵语如见鬼状者此为热入血室以血为阴夜则阳气潜入阴分血热发 
作故谵妄不明也热邪在下治之勿犯中焦胃气及上焦清气必自愈也 



<目录>卷八\少阳经上编（二十二章）

<篇名>少阳解期（少阳二十二）

属性：少阳病欲解时从寅至辰上 
寅卯辰少阳得令之时故解于此 

