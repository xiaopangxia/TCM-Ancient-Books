
<篇名>脚气治法总要
书名：脚气治法总要
作者：董汲  
朝代：宋  
年份：公元960-1279年  



<目录>

<篇名>脚气治法总要卷上

属性：三三医书第二集第十九种 
宋董汲撰 裘吉生刊行 
汲尝考诸经脚气之疾，其来久矣，在黄帝时名为厥，两汉之间多为缓风，宋齐 
之后，谓为脚弱，至于大唐，始名脚气，其号虽殊，其实一也，厥病之由，虽皆凝风 
毒湿气中于肝肾脾经，其脉起于足十指，且风毒之气出于地，寒暑风湿皆作 
蒸气足常履之，故内传经络因成肿痛挛弱，乃名脚气，然感疾之由，若在夏月 
久坐立于湿地，则湿热之气蒸入经络，病则发热，四肢疼闷，若在冬月久坐立 
于湿地则冷湿之气上入经络，病则转筋，百体酷冷，若当风取?，得之病则皮 
内顽痹，诸处蠕动，渐渐向头面，此三者尤宜辨知，但后学不能深察，即妄为治 
疗，轻者变重，重者难治，可不慎哉，其既得之后，或虚或实，或冷或热，皆由素禀 
故脚气之候，有轻有重，有干有湿，有阴有阳，有实有虚，干者风毒在络膝腿致 
或瘦或痛，或挛或缓弱不遂，喘渴头痛，大小便闭，或顽痹不仁。湿者湿毒在经 
腿肿皮肉紫白裂破作疮内自脓坏大便或泄或秘或为便痈烦躁不欲饮食。 
阴者风毒在藏恶明好静即身冷足厥筋挛或小腹不仁阳者风毒在府病发 
即身胫热筋脉抽痛为缓纵不收寒热头痛喜嗔 ?好明处器促精神昏愦者 
因常服补暖药壅秘而生故为寒热喘满喜妄误语壮热头痛虚者嗜欲无节 
荣卫空虚骨髓枯竭复不饵补药身体酷冷两胫酸痛膝冷转筋不能行动喘 
促此其候之不同也若论其脉则唐苏恭尝谓有三脉缓为轻沈为次洪数为 
下大 沈紧者为难治洪数者易治缓者不疗自瘥若疗之违法虽轻亦重疗 
之得理虽重亦轻大抵脉顺四时者生违四时者难治盖脉沈紧为邪入裹伤 
痹也故重沈洪数者阳有余与风厥相应故易治缓者邪气微故自瘥又孙思 
邈之论亦云脉有三品内外证候相似但脉有异若脉浮大而缓宜服续命汤 
若素风盛以越婢汤若脉浮而紧转驶而作竹沥汤若脉微而弱宜风引汤此 
脉多是阴虚而得之若大虚短气宜间作补汤随病冷热而用之然古人治此 
有门大率风多而湿少及服风引续命越婢之类湿多而风少即宜独活寄生 
汤薏苡汤之类若一　用药则难奇效全当消息之至如江淮岭南秦川四时 
气候随异如此人久在江淮及岭南宦客风毒在藏府或归秦中脚气发动亦 
根据江淮岭南法为治盖秦川地原高亢春夏纵经霖霪少有蒸湿所以禾黍五 
b受气不同水菜鱼肉食饮全异其地卑湿者则蒸热相仍利于燥药土地高 
亢者则时宜汗利又如诸方脚气本以肾虚或者用药补益十未有全其一二 
者盖虽由肾虚因感风湿故邪气益盛盛则虽虚而实反将峻补故壅气生喘 
满千金云腹胀非泻不愈者正谓是也又素问脚气之人只壮以秋冬良由阳 
内而阴外无蒸疾之气故有风毒之人须准四时服食即无发动故春夏宜汗 
利秋冬乘疾小歇宜以诸药小滋补之则气平而不作今之医者只以家传之 
学不能深究其理但一向补益或只?下盖不得中道也若在冬月须当随人 
盛衰微有滋补若不然则致使血气日衰必使年年遇蒸热而作此理之然也 
昔人有云脚气有肾虚而生或者以妇人不主于肾便谓无此疾者非也盖妇 
人虽不专主于肾而必因血海虚乘宿块嗔恚感激悲伤遂成此疾兼今妇人 
病此者甚众则知妇人以血海虚而得之与男子肾虚类矣凡治妇人之法与 
男子用药故无有异但兼以治忧恚药无不效也汲昔熙宁年因行大雪中为 
寒湿冷气相乘遂成兹疾十年之间凡七八发动每发至剧而证候差异一旬 
之内变候不等因深思其源博求古方采摘要法累试神方不敢私隐传而录 
之脚气发动大抵虽同然三分论之一分有异当根据法循证治之乃瘥其同者 
手足厥缓弱顽痹不人肿痛或疮小愈之后仍宜根据四季法服食无不效者若 
夫痿厥不能动者比此为微但只以诸脚气法治之指期可效谨根据四时之宜 
方药之法其名录之于后 
论曰古之太医往往因自病或亲属有疾故究心积虑遂为高医良由日见变 
候斟酌冷热虚实悉所经历则唐孙真人甄权苏恭深师道人之类皆其入也 
谚曰千闻不如一见此之谓也今具实经病脚气人已尝试用得效方别为一 
们所贵临时有可根据也 
论曰人有久蓄积气因感风毒成疾之后或一向补益不经汗利即使风毒成 
实因致秘积壮热喘满脚肿赤痛大小便秘喜妄误语者是其候也宜紫气红 
雪防风汤神功圆角犀饮如小便涩即服绛宫圆白皮小豆散治之 
论曰阳气衰于下则为寒厥其人足胫寒筋挛急胫酸膝冷痛或顽痹不仁恶 
明好静此其候也宜以石南圆金牙酒侧子酒八味圆海桐皮散木香饮子松 
节散及灸风市穴即愈 
论曰人有禀赋气虚及兴居不节或谓脚气不可滋补冬月略不小补但服? 
泻药过度使藏虚而两脚削身体酷冷少力膝冷转筋挛紧而重者是其候也 
宜风引汤八味木瓜圆石南圆金牙酒侧子酒及灸绝骨穴于冬时服之即免 
毒气入腹疾不作也 
论曰凡针灸孔穴主对者穴名在上病状在下其脚气一病最宜针灸灸而不 
针者非也针灸而不药尤非也脚气初得便速针灸若专以药不针灸则可半 
差矣然尺寸之法人有长短肤有肥瘦皆须精思准折之不得一概致有差失 
尺寸之准以铜人随中指中纹为是若坐点穴者坐灸之卧点穴者卧灸之立 
点穴者立灸之不根据此者徒破肉耳苏恭有云脚气始发通随痛处灸不必根据 
穴者亦如素问缪刺之法亦可根据用 
初灸风市（主两膝挛痛引?拘急?L或青或黄枯黧如腐木缓纵痿痹） 
次灸伏兔（主中寒按甲乙经云足阳明经刺可五分不可过也）次灸犊鼻 
（主膝中痛不仁难跪此穴肿不可灸亦不可刺）次灸膝两眼（主膝冷痹 
痛）次灸三里穴（主腰疼不能久立膝痿腹胀满内廉痛足痿失履不收） 
次灸上廉穴（主小便难赤黄狂言非常）次下灸廉穴（主小便难赤黄） 
次灸绝骨穴（主风劳身肿髀枢痛膝骨酸血痹不仁筋缩诸节酸折四肢懈 
惰不收风劳身重） 
论曰风湿毒气中于足胫遂为脚气若久而不治或治之一向用?下药藏气 
虚弱毒势内攻入腹闷乱烦喘气不得息若下不速以凑毒之药必致恶气内 
薰五藏使三焦荣卫不通则治疗为难譬由浸淫疮从四指流向心腹者不治 
从心腹流向四肢者易治此疮毒不由经络外自皮肤者尚尔又?风毒因经 
络受邪而内达五藏者欤如此势极内攻入腹者无出木瓜茱萸汤最救困急 
服饵之后虽使恶毒邪湿盛来无由入矣 
论曰凡脚气治法大抵每日须进食前丸食后丸在春夏当服防风续命越婢 
竹沥风缓八风独活寄生海桐皮等汤若大便秘则服神功丸麻仁丸三脘散 
三仁丸橘香丸润肠丸若小便不通即服白皮小豆散绛宫丸木通散尤宜针 
石之类取证最亲者服之秋冬脚气正是小歇当服金牙侧子酒肾沥汤石南 
丸八味丸木瓜丸牛膝丸及灸亦取证亲者用之四时之中皆宜淋炸蒸熨寅 
日去手甲理发丑日濯足去脚甲令深取大去风气故也有力之人当作天门 
冬大煎四时不阙服之此最脚气之要方但难得药材尔病者宜知此方天门 
冬大煎治男子五劳七伤八风十三痹伤中六极一气极则多寒痹腹痛喘息 
惊恐头痛二肺极则寒痹腰痛心下坚有积聚小便不利手足不仁三脉极则 
颜色苦青逆噫嘻恍惚失气状似悲泣之后苦舌强咽喉干寒热恶风不可动 
不嗜食苦眩喜怒妄言四筋极则拘挛少腹坚胀心痛膝寒冷四肢骨节皆疼 
痛五骨极则肢节厥逆黄疸消渴痈疽妄发重病浮肿如水病状六肉极则发 
疰如鬼击不复言甚者至死复生众医所不治此皆六极七伤所致非独房室 
之为也忧恚积思喜怒悲欢复随风湿结气时呕吐食物为便大小便不利 
时泄利重下溺血气上吐下乍寒乍热卧不安席小便赤黄时时恶梦与死人 
共食饮入家神室魂飞魄散筋极则伤肝伤肝则腰背相引难作a仰气极则 
伤肺伤肺则小便有血目不名髓极则阴痿不起住而不交骨极则伤肾伤肾 
则短气不可久立阴疼恶寒甚者卵缩阴下生疮湿痒瘙之不欲住汗出神昏 
为肾病甚者多遭风毒四肢顽痹手足浮肿名曰脚弱肾所不治此悉主之熙 
宁年间有济南崔公即中直先自川中病风得安时其子生须城簿迎侍于此 
经夏涉履蒸湿脚为之肿弱挛痛于沂州取得　骨汁川中得真酥遂合成半 
剂服之即应细详此方通四时括众虚实寒热率皆主对乃之孙真人之用心 
处疗有如此者世之人或有药品繁多求索难得遂于受疾而惮于修至良可 
叹也 
论曰风阳物也性上腾脚气厥之人气多上行不顺薄而生热内枯津液遂为 
秘滞如肥泽壮实热风盛者当以神功丸麻仁丸大黄汤之类如老人津液少 
及素虚遇秘者当服三仁丸五柔丸润肠丸橘皮丸三脘散之类此二候不同 
切宜斟酌而用也 
论曰足经受卑湿之气及膀胱宿有停水甚者攻注肿破皮肉顽紫世所谓下 
注肾风者乃其候也亦有成疮但肿痛痹弱者宜独活寄生汤薏苡汤其已攻 
注者宜茴香丸天麻丸乌蛇丸及陈元膏摩之 
论曰凡脚气人足经留滞淋炸蒸熨最为要然当先煎?成诸汤玉琳炸时自 
膝下至踝以故衣裹数重随将温汤徐徐沃汤在膝下慎不可先炸两足须自 
膝炸至足益风气从足甲出若先炸足及风毒上行入腹切宜慎之炸讫后去 
足甲为良当用丑日或十二日一去之 
论曰夫人法天地之形禀阴阳而生四时寒暑推移人气不定脚气发动必由 
天之五气地之五行治之虽其间变易小有不同而大法不过如此故谨序月 
令条法于其下凡正月二月天气正方地气始发人气在肝宜导和气加厚袜 
以暖足宜进地黄粥补虚防风粥以去四肢风紫苏粥以去壅气及桑皮煎竹 
沥防风风引续命风缓越婢独活海桐皮八风等汤以徐风及宜淋炸蒸煨足 
膝以利关节导引按跷以舒壅滞针石以开发邪气三月四月天气正方地气 
正定发人气在脾宜食薤以散结气利病人又取栋花和粉粉身以固阳气除 
邪亦宜前治风药以除邪气大抵春三月天地俱生万物以荣夜卧早起广步 
于庭被发缓形以便志生生而勿杀予而弗夺赏而勿罚此春气之应养生之 
道也及宜进温食尤移丸煎以除风热之疾五月六月天气正盛地气高人气 
在头宜服独活寄生汤以凑风湿气宜木瓜浆以解渴利腰脚大抵夏三月此 
谓蕃秀天地气交万物华实早卧早起无厌于日使智无怒使华英成秀使气 
得泄此夏气之应养长之道也七月八月阴气始杀人气在肺宜温下频易袜 
履以防湿气宜独活寄生汤海桐皮散薏苡汤以温下除湿毒之气大抵秋三 
月此谓容平无外其志使肺气清此秋气之应养成之道也九月十月阴气始 
冰地气闭人气在心脚气正是小歇当饮金牙侧子酒肾沥汤牛膝石南木瓜 
八味等丸小小补之不可导引按跷十一月十二月冰冻地气合人气在肾宜 
前诸补药以益元真及诸灸腰肾御寒邪气也亦不宜导引动气大抵冬三月 
此谓闭藏水冰地圻无扰乎阳早卧晚起必待日光使志若伏若匿若有私意 
若已有得去寒就温使气涵养此冬气之应养藏之道也 
治验嘉佑二年正月二十六日殿直郭中立来求孙殿丞兆诊脉久患脚气疼 
痛身发寒热胀满气上服热药及甚兆与九味延年茯苓饮子以下其气每用 
六物麻仁丸以泄其热后又上气呕逆烦热遂令服局方紫雪大效（延年茯 
苓饮麻仁丸方见本门） 
熙宁年间崔郎中直病脚气肿弱枯瘦不能行汲作千金方天门冬大煎服之 
即差永不发方见后董文思中行为汶上驻泊日忽觉两脚赤肿疼足下隐痛 
汲与食前丸食后丸即差即冬月令作金牙酒并淋炸遂不复作 
梁承议子谅病膝痛不能跪翰林医官杨文蔚处海桐皮散服之遂愈吴宣义 
管在汶上病脚气中满宣义郎席公延赏处顺气丸麻仁丸神仙丸遂愈冯侍 
郎宅十五小娘子病脚弱不能步翰林尚药奉御孔元处千金方独活寄生汤 
遂愈 
汲熙宁年间因冬月行大雪中至春两脚忽然赤肿疼痛痿弱不能行走遂服 
犀角饮及韶脑汤蜀椒汤淋炸得差经月再作自脚及通身肿气渐上入腹心 
烦腹满气促面如土色大小便不通遂以?榔一枚为未诃子炮去复选末一 
钱生牵牛取末二钱以童子小便二盏生姜一钱切煎一沸去姜调前药末分 
二服小便大利肿遂消尽后两脚作疮久久不愈以天麻丸鸟蛇丸摩以陈元 
膏疮遂愈但觉脚弱无力冬月进以木瓜丸食前丸金牙酒脚遂有力 
脚气治法总要卷上终 



<目录>

<篇名>脚气治法总要卷下

属性：宋董汲撰 裘吉生刊行 
独活寄生汤路治腰背痛夫腰背痛者皆由肾气虚弱卧冷湿地当风所得不 
　为速治气流入脚膝为偏枯冷痹缓弱疼重或腰?痛脚气挛重宜急服此 
　汤 
独活三两一本作二两桑上寄生（如无以续断代之）杜仲（锉炒令丝 
断）牛膝酒浸细辛秦艽白茯苓去皮桂去皮防风川芎人甘草炙当归 
白芍药熟干地黄各二两 
右为散每服三钱水一大盏煎至六分去滓温日二服讫温身勿令冷也气 
虚下利者除干地黄服汤取蒴y叶火燎厚安席上及热脱上冷复燎之冬 
月取根春取茎熬卧之佳其余薄熨不及蒴y蒸也诸处风湿亦用此法妇 
人新产竟便患腹痛不得转动及腰脚痛挛不得屈身痹弱者尤宜服之除 
风消血也 
薏苡汤　治风湿毒气攻两脚痛重或即浮肿或皮焦毛悴肉色紫破筋骨抽 
痛心闷气胀头旋多睡眼暗 
薏苡仁微炒八两白茯苓去皮五分防风五分牛膝酒浸桂去皮五加皮各 
六分独活五分玄五两石膏五两枳壳四两?炒去瓤升麻六两羚羊角 
四两汉防已十两麻黄去节五两 
右为粗散每服三钱水一盏半先浸一宿平旦煎至八分去滓温服不以时 
月 



<目录>脚气治法总要卷下

<篇名>绛官丸

属性：治心经热小便淋涩不通及诸淋 
生地黄四两木通黄芩各二两 
右为细未炼蜜为丸如梧桐子大每服三十丸温水下 



<目录>脚气治法总要卷下

<篇名>白皮小豆散

属性：治脚气小便涩两脚肿气胀 
赤小豆半升桑白皮二两锉紫苏一握锉生姜半两 
右水三升煎至豆熟取豆食去滓余汁饮之 



<目录>脚气治法总要卷下

<篇名>红雪神功丸

属性：治脚气气毒身肉外烦热疮肿狂?及诸丹石毒瘴疠时一切风热方 
升麻三两大青三两桑白皮二两犀角屑一两半羚羊角一两诃子三十枚 
去核?榔三十枚苏木六两山子三十个槐花末一两淡竹叶四两 
右并锉细以水二斗浸经宿煎取一斗下上好朴硝十斤又煎以柳篦子 
于新瓦盆中贮又经宿去余煎不尽水即成红雪神功丸 
解诸秘滞及交气下流腰脚疼肿胀满 
大黄三两人半两诃子泡去核二两麻仁另研五两 
右杵研为细末炼蜜为丸如梧桐子大每服三十丸温水下不以时通为 
度未通更加丸数老少气以意加减 



<目录>脚气治法总要卷下

<篇名>石南丸

属性：治肾气虚客风湿阴脚气筋急拘挛湿痹缓弱下气除筋骨间邪气 
湿不仁寒厥痿痹腰脊脚痛膝冷转筋腿紧不能久立即如履物隐痛 
石南叶炙去毛桂去皮附子炮防风去芦各六两牛膝酒浸白茯苓去皮各 
八两熟地黄兔丝子酒浸各二两薏苡仁六两五加皮六两 
右为细末用木瓜一枚去皮子蒸熟研成膏和前药末为剂如干硬入少熟 
蜜和剂为丸如梧桐子大空心木瓜酒下三十丸日二 



<目录>脚气治法总要卷下

<篇名>金牙酒

属性：治瘴疠毒气中人风冷湿痹口访骒灏肷聿凰焓肿憔新卫节肿 
痛甚者少腹不仁名曰脚气无所不治 
金牙石一斤苁蓉去鳞酒浸白茯苓去皮侧子炮去皮附子炮去皮脐天雄 
炮去皮当归人防风黄耆薯蓣细辛桂去皮萆Z葳 白芷桔梗黄芩远 
志去心蔓荆子川芎地骨皮五加皮杜仲炒锉厚朴炙枳实麸炒去瓤白术 
各三两独活半斤茵陈石南微炒狗脊去毛各二两牛膝丹各五两磁石 
十两薏苡仁麦门冬去心各十两石斛八两去根蒴y四两生地黄切二升 
右三十九味锉以酒八斗渍七日温服一合日四五合一药细研别绢袋盛 
共药同渍药力和善主治极多凡是风虚四体下觉有风z者皆顺时服一 
根据方合之不得辄信人大言浪有加? 



<目录>脚气治法总要卷下

<篇名>八味丸

属性：治虚损不足大渴饮水腰脊痛小腹拘急小便不利及脚气上少腹不仁 
熟地黄八两山茱?薯蓣各四两泽泻牡丹皮白茯苓去皮各三两桂去皮 
附子各二两 
右为未炼蜜为丸如梧桐子大酒下三十丸张仲景云久服去附子加五味子 
海桐皮散 治风湿两腿肿满疼重及一切风顺凝滞气阴百节拘挛痛 
海桐皮一两羚羊角屑薏苡仁各二两防风?活筒桂去皮赤茯苓去皮熟 
干地黄各一两?榔一两 
右为散每服三钱水一盏生姜五斤同煎至七分去滓温服 



<目录>脚气治法总要卷下

<篇名>木香饮子

属性：治阴脚气冷积于藏胀闷卫心呕逆 
木香八分吴茱?桔梗各六分大腹子五个大黄四分厚朴八分姜汁浸炙 
右为粗散每服三钱水一大盏入生姜三片同煎至七分去滓温服如人行 
十里再服良久气通乃差 



<目录>脚气治法总要卷下

<篇名>松节散

属性：治脚气冷搏于筋转筋挛痛 
松节取茯神中根心子用一两锉如米乳香一钱槌碑 
右用银石器中炒令焦只留一二分性出火毒研细每服一钱至二钱热木 
瓜酒调下应是病治之 



<目录>脚气治法总要卷下

<篇名>木瓜丸

属性：治风湿脚气两足缓弱转筋疼痛久服步履如飞 
木瓜大者一枚破为两段去瓤子入通明乳香一两研青盐二钱研甘菊花 
头子研为末二两 
右除菊末外都入木瓜内以线系入饭甑内蒸候木瓜烂为度取出研成膏 
入菊末即丸如梧桐子大每日空心酒下三十丸盐汤亦可服百日欲出汗 
身亦自香如未能干更入柑菊未直候可丸即丸 



<目录>脚气治法总要卷下

<篇名>木瓜丸

属性：木瓜约及四两者四枚先炸熟去皮核捣与熟艾四两相和蒸烂研 
匀以备合后药 
木香白附子?活没药白术已上各半两舶上好茴香炒川栋肉炒白牵牛 
炒熟已上各七钱半葳灵仙折之内有白点者即不用须子播?秤一两 
右为细未先以前木瓜艾和溲俟少干徐入少熟蜜和丸如桐子大每服二 
十丸食饮空时以木瓜汤或酒吞下地道稍秘滞即空心服有小壅亦可空 
心服 



<目录>脚气治法总要卷下

<篇名>食前丸

属性：调补寻常服之不令脚气发动?散荣?气血风气通行 
木香白茯苓去皮羚羊角屑各八两熟地黄十二两桂去皮旋覆花各四两 
楮实十二两薏苡仁八两?榔八两大黄一两 
右为细未炼蜜为丸如梧桐子大每服三十丸空心酒下 



<目录>脚气治法总要卷下

<篇名>食后丸

属性：治寻常脚气欲发先大便秘涩腹中气满两?妨闷不思饮食小便 
赤黄肉多蠕动痰涎不利烦热缓弱 
前胡黄芩防风犀角屑蔓荆子子仁人车前子麦门冬去心各一两 
右为细末炼蜜为丸如梧桐子大每服二十丸食后温浆水下 



<目录>脚气治法总要卷下

<篇名>麻仁丸

属性：解秘不通胀满气闷两脚痛重风气不顺 
麻仁一升白芍药八两枳实麸炒去瓤八两大黄一斤厚朴五两杏仁去皮 
光双仁一斤 
右为细末炼蜜为丸如梧桐子大每服三十丸温水下以通为度 



<目录>脚气治法总要卷下

<篇名>三脘散

属性：治三焦气逆解大便秘滞下胸膈胀惫气阴风气或已服诸药大便 
不通者根据法煎服就腹中药便通大效若体虚人脚气心腹胀闷大便不通 
者宜服此方 
大腹皮酒浸一?更以大豆汁洗三?焙干用一两白术木香甘草微炙? 
榔陈橘皮汤浸去瓤川芎各三分独活紫苏并梗沉香木瓜干者各一两 
右为散每服秤一分水二盏同煎至一盏去滓温服取大便为效 



<目录>脚气治法总要卷下

<篇名>三仁丸

属性：治风虚老人津液少大便秘滞 
子仁一两松子仁二两麻子仁三两 
右研成膏以蜡为剂每服秤半两嚼吃米饮下或为丸如梧桐子大随虚实 
服之 



<目录>脚气治法总要卷下

<篇名>润肠丸

属性：治一切风秘偏益虚人及老人津液内枯不得传送者 
凌霄花干天台乌药人皂荚子炒熟去粗皮各半两 
右为细末炼蜜为丸如梧桐子大每服三十丸或五十丸不以时温水下至 
百丸亦不妨不损气以通为度 



<目录>脚气治法总要卷下

<篇名>木通散

属性：治脚气服补药太多小便不通淋闭脐下胀 
当归子仁芍药甘草炙（一本作生用）赤茯苓去皮木通各二两 
右为散每服三钱水一大盏煎至七分去滓服之 



<目录>脚气治法总要卷下

<篇名>牛膝丸

属性：治风毒流注腰腿两脚疼重挛痛及肾虚目见黑花方 
牛膝酒浸川芎续断萆Z丹去芦黑狗脊去毛杜仲锉炒去丝独活白术 
枳壳当归白芍药防风干木瓜熟干地黄各二两 
右为末炼蜜为丸如梧桐子大每服二十丸空心木瓜汤下稍加至三十丸 
酒下亦可天门冬大煎 
天门冬切三斗半杵压取汁尽稣三升炼 骨一具白蜜三升炼枸杞根切 
三斗锉研以水二石五斗取一斗三升澄清生地黄切一斗 
右五味并大斗铜器中微火先煎地黄门冬汁减半乃合煎取大斗二斗下 
后散药煎取一斗内铜器重釜煎令稳当可圆平旦空腹酒服如梧桐子大 
二十丸日二加至五十丸慎生冷酸醋?鸡鱼蒜由?等物泽四时王相日 
合之散药如后 
白茯苓去皮?子仁另研桂去皮白术萎 菖薄远志泽泻薯蓣人石斛 
去根牛膝酒浸杜仲炒锉细辛独活枳实麸炒去瓤川芎黄?苁蓉续断狗 
脊去毛萆 白芷巴戟去心五加皮覆盆橘皮汤浸去瓤胡麻大豆黄卷炒 
白茯苓神去皮石南炙各二两阿胶十两炒大枣一百枚?作膏鹿角胶五 
两炙蔓荆子二两甘草炙六两蜀椒炒一两薏苡仁一两 
右三十八味为细末内煎中牛髓鹿髓各加三升大佳小便涩去?子仁加 
秦艽二两干地黄六两阴痿失精去萎二两加入五味子二两头风去? 
子仁加菊花防风各二两小便力阴气弱去细辛防风加山茱?二两腹中 
冷去防风如干姜二两无他疾根据方合之凡此煎九月下旬采药立冬日合 
而服之至五月上旬止若十二月腊日合者经夏至七月下旬止若停服经 
夏不坏当于舍北阴入地深六尺填砂置药中上加砂覆之则经夏不损也 
女人先患热者得服患冷者不得服 



<目录>脚气治法总要卷下

<篇名>五柔丸

属性：治津液虚闭大便不通结燥后重饮食不生肌肉补虚损调补三焦 
大黄四两前胡一两半夏洗七?片切焙干苁蓉酒浸芍药细辛白茯苓去 
皮半两当归苦葶苈炒各半两 
右为细末炼蜜为丸如梧桐子大温水下二十丸以通为度渐加之 



<目录>脚气治法总要卷下

<篇名>橘皮丸

属性：治脚气有风人气不顺致生热而大便秘此药通秘不损人进饮食 
散胀满调中下气偏宜脚气神方 
橘皮去瓤四两末干生姜取末二两 
右二味以蜜半斤炼化去上沫下药末在内熬成膏可丸即丸如梧桐子大 
每服三十丸生姜汤下每日服之即不生壅滞 



<目录>脚气治法总要卷下

<篇名>延年茯苓饮

属性：治脚气肿气急上气心闷热烦呕逆不食 
白茯苓去皮紫苏叶杏仁去皮尖双仁麸炒橘皮去白升麻柴胡去苗各三 
两生姜四两?榔十二枚并皮犀角屑二两 
右为粗散以水二升五合去滓温服分三服如人行十里再浸一服忌醋物 



<目录>脚气治法总要卷下

<篇名>天麻丸

属性：治气毒湿脚气攻注两腿肿破重疼皮肉顽紫或上攻头面皮肉发 
热天麻地龙?活附子去皮脐生用柱去皮没药研荆芥穗各一两麝香一两 
别研 
右为细末研匀以生蜜为丸如樱桃大磁器盛每服荆芥蜡茶嚼下一丸如 
足破至甚者不过二十日上攻者则食后服下 者食前服 



<目录>脚气治法总要卷下

<篇名>独活汤

属性：治脚气腿膝疼痛乍肿乍瘦缓弱不能行喘满气上 
独活丹细辛五加皮牛膝酒浸川芎白僵蚕汤洗焙干面炒各半两桑 
白皮一两半锉炙麻黄去节一两甘草炙三分杏仁去皮尖面炒三分 
右为散每服三钱水一盏半煎至七分去滓温服 



<目录>脚气治法总要卷下

<篇名>茴香丸

属性：治风毒湿气攻疰成疮皮肉紫破脓坏行步无力皮肉{热 
舶上茴香炒地龙去土炒赤小豆炒川苦栋去皮炒川乌头炮去皮尖乌药 
锉牵牛炒取末以上各一两 
右研杵匀细酒??糊为丸如梧桐子大每服空心盐汤下十五丸日二 



<目录>脚气治法总要卷下

<篇名>木香散

属性：治偏风瘫缓脚气等疾 
?活一两麻黄去节水煎少时去沫焙一两防风三两木香槟榔附子炮去 
皮白术川乌头炮去皮草豆蔻和皮用陈橘皮去白牛膝酒浸一宿杏仁去 
皮尖当归酒浸一宿人茯苓甘草炙川芎官桂去皮不见火已上各半两 
右药一十八味锉如麻豆每服一两水一碗姜七片煎至一盏去滓得七分 
温服药滓二服并做一服用水一碗半煎至一盏服此药福唐陈氏者鬻以 
自给郡人极神之人未有得其方者一日为其亲戚攘得与予予作官处即 
合以施人如法?服以衣?覆取汗不过三五服辄瘥所至入来求药者无 
穷其验如此大肠不通加大黄末每服一钱以老少加减如久不通加至三 
五钱不害心腹胀加葶苈并滑石末每服各一钱如上膈壅滞亦宜服之 



<目录>脚气治法总要卷下

<篇名>大黄汤

属性：治脚气大便秘涩服诸药不通风毒攻心气闷心欲狂热闷口干喉 
中如火生秘涩不通 
红雪研大黄锉各一两木香锉黑豆各二两 

