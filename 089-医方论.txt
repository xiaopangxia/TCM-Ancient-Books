<篇名>医方论
书名：医方论
作者：费伯雄  
朝代：清  
年份：公元1865年  



<目录>

<篇名>序

属性：欲救人而学医则可，欲谋利而学医则不可。我若有疾，望医之救我者何如？我之父母妻 
子有疾，望医之相救者何如？易地以观，则利心自澹矣！利心澹则良心现，良心现斯畏心生。 
平时读书必且研以小心也，临症施治不敢掉以轻心也。夫而后以局外之身引而进之局内，而 
痛痒相关矣！故医虽小道而所系甚重，略一举手人之生死因之，可不儆惧乎哉！ 
近年以来，叠遭兵火，老成多半凋残，学医者纷纷日起，吾恐其无有师承而果于自用也。 
故于拙刻《医醇剩义》中先标一“醇”字，此非不求有功，但求无过之谓。若仅如是，浅陋 
而已矣，庸劣而已矣，何足以言“醇”乎！吾之所谓"醇"者，在义理之的当，而不在药味 
之新奇。如仲景三承气汤颇为峻猛，而能救人于存亡危急之时，其峻也正其醇也，此吾之所 
谓“醇”也。夫学难躐等而法有正宗，初学人此法，成就者亦此法，先后共此一途。行远自 
迩，不惑于他歧，如是而已矣。第书籍散失，学人难于博观而约取之。乡曲之士，每以《医 
方集解》一书奉为枕秘，甫经临症辄检用之。殊不知，集中可用之方固多，而不可用者亦不 
少，漫无别择，草菅人命矣！兹于所集各方之后，逐加评论，盖欲为初学定范围，非敢为高 
明下针砭也，且欲学人澹其谋利之欲，发其救人之心，犹前志云。 
\x同治四年十月武进费伯雄晋卿甫题于古延陵之寓斋\x 



<目录>

<篇名>发凡

属性：一、是编专为初学而设，但取《医方集解》所选之方，逐一评论，其余概不旁及。 
一、是编但载一方一论，与原书对看自明，其主治与注释，一概不录，以归简便。 
一、学医而不读《灵》、《素》，则不明经络，无以知致病之由；不读《伤寒》、《金匮》 
，则无以知立方之法而无从施治；不读金、元四大家，则无以通补泻温凉之用，而不知变化 
。《集解》所选之方，原以仲景及四家为宗。其余所收者，不过张、王、许、钱、严、陶数 
人而已，本未尝博采群书也。然于此而得其醇，化其偏，触类引伸，亦可以无大过。有志之 
士，欲求更上一层，则自有由博返约之法在。 
一、雄以驽骀下质，何敢以管窥之见妄议古人。然欲为初学折衷一是，则僭妄之罪所不 
敢辞！ 



<目录>卷一\补养之剂

<篇名>六味地黄丸

属性：地黄（砂仁酒拌、九蒸九晒）八两 山茱肉（酒润）山药四两 茯苓（乳拌） 丹皮 泽 
泻三两 
蜜丸。 
此方非但治肝肾不足，实三阴并治之剂。有熟地之腻补肾水，即有泽泻之宣泄肾浊以济 
之；有萸肉之温涩肝经，即有丹皮之清泻肝火以佐之；有山药收摄脾经，即有茯苓之淡渗脾 
湿以和之。药止六味，而大开大合，三阴并治，洵补方之正鹄也。 



<目录>卷一\补养之剂

<篇名>附桂八味丸

属性：熟地八两 山茱肉四两 山药四两 茯苓三两 丹皮三两 泽泻三两 附子一两 肉桂 
一两 
蜜丸。 
附桂八味为治命肾虚寒之正药，亦导龙归海之妙法。然虚阳上浮，火无所附者，必于脉 
象细参，或脉洪大，而重按甚弱；或寸关洪大，而两尺独虚细者宜之。否则抱薪救火，必成 
燎原之势矣。 



<目录>卷一\补养之剂

<篇名>知柏八味丸

属性：大熟地八两 山茱肉四两 山药四两 茯苓三两 泽泻三两 牡丹皮三两 知母二两 
黄柏二两 
蜜丸。 
知柏八味虽云壮水制火，究竟苦寒太过，徒伤胃气，水亦无以滋生，不如用介类潜阳生 
精益髓之法为妥。或肾有邪火，强阳不萎等症，可以暂用。 



<目录>卷一\补养之剂

<篇名>七宝美髯丹

属性：何首乌赤白各一斤（去皮、切片、黑豆拌、九蒸九晒）白茯苓（乳拌）半斤 牛膝（酒 
浸、同首乌第七次蒸至第九次） 当归（酒洗） 枸杞（酒蒸） 菟丝子（酒浸蒸）各半斤 破 
故纸（黑芝麻同拌炒）四两 
蜜丸。 
此温补命肾、兼摄纳下元之剂。地黄补肾中之阴，首乌补肾中之阳，各为君药，不可合 
并，用各有当也。 



<目录>卷一\补养之剂

<篇名>还少丹

属性：熟地二两 山药一两五钱 牛膝（酒浸）一两五钱 枸杞（酒浸）两半 山茱肉 茯苓 
（乳拌）杜仲（姜汁炒） 远志（去心） 楮实（酒蒸） 五味子（炒） 小茴香（炒） 巴 
戟天（酒浸） 肉苁蓉（酒浸）各一两 石菖蒲五钱 
加枣肉，蜜丸。 
此方以温补脾肾为主，参以润肺金而通山泽，用意极佳。微嫌远志、菖蒲二味开透太过， 
与羸乏盗汗等症不宜，不如酌用丹参、柏仁之类为妥。 



<目录>卷一\补养之剂

<篇名>黑地黄丸

属性：苍术（酒浸） 熟地黄一斤 五味子半斤 干姜（春冬一两，秋七钱，夏五钱） 
枣肉蜜丸。 
此方去脾湿，润肾燥，极为老洁，然湿胜者为宜，血虚者，尚宜酌量加减。 



<目录>卷一\补养之剂

<篇名>虎潜丸

属性：黄柏（盐酒炒）半斤 知母（盐酒炒）三两 熟地黄三两 虎胫骨（酥炙）一两 龟板 
（酥炙）四两 锁阳（酒润） 当归（酒洗）一两五钱 牛膝（酒蒸） 白芍（酒炒） 陈 
皮（盐水润）二两 
羯羊肉酒煮烂捣丸，冬加干姜一两。 
虎潜丸，息肝肾之虚风。风从虎，虎潜则风息也。惟知柏苦寒，用以泄肾经之邪火则可； 
若谓补肾滋阴，则予不以为是，不如用枸、菟等类为佳。 



<目录>卷一\补养之剂

<篇名>天真丸

属性：精羊肉七斤（去筋膜脂皮，批开，入下药末） 肉苁蓉 山药各十两 当归（酒洗）十 
二两天冬一斤 
为末，安羊肉内缚定，用无灰酒四瓶，煮，令酒干，入水二斗，煮烂再入后药。 
黄 五两 人参三两 白术二两为末，糯米饮作饼，焙干和丸，温酒下。 
此用血肉有情之品，以形补形。喜其不用地黄之滋腻，平调营卫，而不碍脾胃，故极为 
妥善。 



<目录>卷一\补养之剂

<篇名>三才封髓丹

属性：天门冬 熟地黄各二两 人参一两 黄柏（酒炒）三两 砂仁一两五钱 甘草（炙）七 
钱五分 
面糊丸，用苁蓉五钱切片，酒一大盏，浸一宿，煎汤送下。 
此方治龙雷之火不安，梦遗走泄则可，若肾气久虚，精宫不固者，岂得再用苦寒！断宜 
补肾纳气之法为是。 



<目录>卷一\补养之剂

<篇名>大造丸

属性：紫河车一具 败龟板二两（童便浸三日，酥炙黄） 黄柏（盐酒炒） 杜仲（酥炙）各 
一两五钱 牛膝（酒浸） 天冬（去心） 麦冬（去心） 人参各一两 地黄二两（茯苓、 
砂仁六钱同煮，去之） 
夏加五味子五钱，酒煮，米糊丸；女人去龟板，加当归二两，乳煮，糊丸。 
方中用茯苓、砂仁二味，制地黄最佳。但恐黄柏苦寒，伤损脾胃，渐致食少、溏泄，则 
金气更伤，此不可以不虑也，不如减去为佳。 



<目录>卷一\补养之剂

<篇名>补天丸

属性：紫河车一具 黄柏（酒炒） 龟板（酥炙）三两 南杜仲（姜汁炒） 牛膝（酒浸）一 
两陈皮一两 
冬加干姜五钱，夏加炒五味子一两，酒糊为丸。 
河车为生人造命之原，用之以补先天，并非假后天以济先天也。加减之法颇佳。但黄柏 
宜除去。 



<目录>卷一\补养之剂

<篇名>人参固本丸

属性：人参二两 天冬（炒） 麦冬（炒） 生地 熟地四两 
蜜丸。 
此方治火旺克金者为宜，若脾胃虚弱，宜参用培土生金之法。 



<目录>卷一\补养之剂

<篇名>参乳丸

属性：人参末 人乳粉 
等分蜜丸。 
平补气血，一壮水之源，一益气之主。后人两仪膏，从此化出。 



<目录>卷一\补养之剂

<篇名>天王补心丹

属性：生地四两（酒洗） 人参 玄参（炒） 丹参（炒） 茯苓（一用茯神） 桔梗 远志 
（炒）各五钱 酸枣仁（炒） 柏子仁（炒，研去油） 天冬（炒） 麦冬（炒） 当归（酒 
洗） 五味子（炒）各一两 
蜜丸，弹子大，朱砂为衣。一方有石菖蒲四钱，无五味子；一方有甘草。此方原为心血 
不足，怔忡健忘等症而设，故收敛之药不嫌太重，有桔梗载药上浮，远志开通心气，二味已 
足。减去石菖蒲者为是，否则开泄太猛，非虚人所宜也。 



<目录>卷一\补养之剂

<篇名>孔圣枕中丹

属性：败龟板（酥炙） 龙骨（研末入鸡腹煮一宿） 远志 九节菖蒲 
各等分为末，每服酒调一钱。 
体壮、气浊、痰多者可服。若体气不甚强者，加当归、芍、丹参、柏仁等，方可久服。 



<目录>卷一\补养之剂

<篇名>大补阴丸

属性：黄柏（盐酒炒） 知母（盐水炒）四两 熟地（酒蒸） 败龟板（酥炙）六两 
猪脊髓和蜜丸。 
此治阴火炽盛，以致厥逆者则可，至内伤虚热，则断不可用。 



<目录>卷一\补养之剂

<篇名>滋肾丸（又名通关丸）

属性：黄柏（酒炒）二两 知母（酒炒）一两 肉桂一钱 
蜜丸。 
坎之为象，一阳居二阴之中，故真阳奠安而不妄动。肾水大亏，不能制火，飞龙上亢， 
故喘急而小便秘。此方用知、柏以象二阴，用肉桂以象一阳，仍取坎卦之义，以通生化之原。 
意义极精，非寻常导龙归海法也。 



<目录>卷一\补养之剂

<篇名>斑龙丸

属性：鹿角胶 鹿角霜 菟丝子 柏子仁 熟地黄 
等分为末，酒化胶为丸。一方加补骨脂，一方加鹿茸、肉苁蓉、阳起石、附子、黄 、 
当归、枣仁、辰砂。 
鹿角、菟丝，阴中之阳也，地黄阴中之阴也，用以补肾，不偏不倚。若加入阳起石、辰 
砂等燥烈之品，则劫阴耗气，全失立方之旨矣。 



<目录>卷一\补养之剂

<篇名>龟鹿二仙膏

属性：鹿角十斤 龟板五斤 枸杞二斤 人参一斤 
先将鹿角龟板锯截、刮净、水浸、桑火熬炼成胶；再将人参、枸杞熬膏和入，每晨酒服 
三钱。 
峻补气血，不寒不燥，又能益髓固精，诚补方中最妙者也。 



<目录>卷一\补养之剂

<篇名>补火丸

属性：石硫黄一斤 猪大肠二尺 
将硫黄为末实猪肠中，煮烂三时，取出去皮，蒸饼为丸如梧子大。每服十丸。 
硫黄一味，道家尊之为金液，盖以硫黄为火之精，其性纯阳。《丹经》云∶阴气一分不 
尽不仙，故学仙者欲绝阴以归纯阳，必炼绝阴丹服之，以破除阴气。此道家烧炼之方，非寻 
常可用之药。尝见士大夫功成名就，妄想长生，烧炼硫黄、辰砂等物，按时服食。乃服之日 
久，无不腹胀面青，肠胃崩裂而死，可不戒哉！若寒疫阴厥，猝急之时，当病投之，功效大 
而且 



<目录>卷一\补养之剂

<篇名>唐郑相国方

属性：破故纸十两（酒蒸为末） 胡桃肉二十两（去皮烂研） 
蜜调如饴，每晨酒服一大匙。不能饮者热水调。忌芸苔、羊肉。 
本方加杜仲一斤，生姜炒蒜四两，名青娥丸。本方加杜仲、胡芦巴、小茴香、萆 ，名 
喝起丸。 
喘与咳，由于痰随气升；腰脚痛，由于气不纳肾。方中二味温肾纳气，则喘咳自平，腰 
脚自强矣。青娥、喝起二方亦俱有意义。 



<目录>卷一\补养之剂

<篇名>二至丸

属性：冬青子（即女贞实。冬至日采，不拘多少，阴干，蜜酒拌蒸，过一宿，粗皮擦去，晒干 
为末） 旱莲草（夏至日采，不拘多少，捣汁熬膏，和前药为丸） 
临卧酒服。一方加桑椹子为丸，或熬膏和入。 
二至丸，取意甚佳，尚嫌力量浅薄，加入天冬、地黄、人参，以三才合二至始为得力。 



<目录>卷一\补养之剂

<篇名>扶桑丸

属性：嫩桑叶（去蒂、洗净、晒干）一斤（为末） 巨胜子（即黑脂麻，淘净）四两 
将脂麻擂碎熬汁，和蜜炼至滴水成珠，入桑叶末为丸。 
此即世所谓桑麻丸也。去风明目，乌髭黑发，颇为有功，至称驻颜益寿，则誉之太过， 
殊为失实矣。 



<目录>卷一\补养之剂

<篇名>参苓白术散

属性：人参 白术（土炒） 茯苓 甘草（炒） 山药各二斤 陈皮 扁豆（炒）一斤半 薏 
仁（炒）一斤 砂仁一斤 桔梗一斤 莲肉（炒，去心）一斤 
为末。每三钱，枣汤或米饮调服。 
此健脾和胃之正药也。惟扁豆性劣，宜减去，尝见疟愈之后服扁豆者，无不复发，此可 
知也。 



<目录>卷一\补养之剂

<篇名>妙香散

属性：山药（姜汁炒）二两 人参 黄 远志（炒） 茯神 茯苓一两 桔梗三钱 甘草 
二钱 木香二钱五分 麝香一钱 辰砂二钱（另研） 
为末，每服二钱。酒下。 
此方颇有作意，但参 之固，终不敌麝香之开，诚恐耗散心气，神不能藏，君火不安， 
相火亦动。以之开解惊悸郁结则有余，以治梦遗失精则不足。不如减去，加沉香、琥珀等为 
佳。 



<目录>卷一\补养之剂

<篇名>玉屏风散

属性：黄 （炙） 防风一两 白术（炒）二两 
为末，每服三钱。 
此固表去风药，用以实表则可，若云加减即可代桂枝、麻黄等汤，则表实而邪无出路， 
断断不可。此等议论，误人不浅，必不可从。 



<目录>卷一\补养之剂

<篇名>四君子汤

属性：人参 白术（土炒） 茯苓二钱 甘草一钱 
姜三片、枣二枚煎。本方加陈皮名异功散，再加半夏名橘半六君子汤，本方加木香、藿 
香、干葛名七味白术散，本方除人参加白芍名三白汤，本方合四物名八珍汤，又加黄 、肉 
桂名十全大补汤。 
四君子汤中正和平，为补方中之金科玉律。至加减有法者，如异功散之理气，橘半六君 
之去痰，香砂六君之温胃，加竹沥、姜汁之治半身不遂，七味白术散之去热治泻，均极妥善。 
三白汤治内伤尚可，若谓治外感亦为奇方，则吾不信也。至于合四物为八珍，增黄 、肉桂 
为十全大补，用各有当，皆不可磨灭之良方也。 



<目录>卷一\补养之剂

<篇名>升阳益胃汤

属性：黄 二两 人参 甘草（炙） 半夏一两（脉涩者用） 白芍（炒） 羌活 独活 防 
风五钱 陈皮四钱 白术（土炒） 茯苓 泽泻 柴胡三钱 黄连二钱 
姜、枣煎。 
东垣论饥饱劳役，阳陷入阴，面黄气弱，发热者，当升举阳气，以甘温治之。此真卓识 
确论，为治阳虚发热者开一大法门。惟方中辄用升、柴，恐上实下虚者更加喘满。在东垣必 
能明辨，当病而投。后人若执定此法，一概施之，则误人不浅矣。 



<目录>卷一\补养之剂

<篇名>补脾胃泻阴火升阳汤

属性：黄 苍术（泔浸，炒） 甘草（炙） 羌活一两 升麻八钱 柴胡一两五钱 黄连（酒 
炒）五钱 黄芩（炒） 人参七钱 石膏少许 
每服三钱或五钱。 
《东垣十书》，予最为服膺，以其重脾胃为正法眼藏也。如此方中升、柴、黄连、黄芩、 
石膏等，皆非可轻投，后人但师其意，不泥其方可耳。 



<目录>卷一\补养之剂

<篇名>补肺汤

属性：人参 黄 （蜜炙） 五味子（炒） 紫菀一钱 桑白皮（蜜炙） 熟地二钱 
入蜜少许和服。 
此方但为肺气久虚以致咳嗽而设，其他咳嗽之症，不一而足，不可混施。方中有补有泻， 
用意亦佳，但桑皮、紫菀之薄弱，岂能敌参、 、熟地之滞腻，独不虑助痰为病乎？至谓熟 
地壮水，免得子盗母气则可；谓为“化痰之妙品”，则佐使正未合也。 



<目录>卷一\补养之剂

<篇名>百合固金汤

属性：生地黄一钱 熟地黄三钱 麦冬一钱五分 百合 当归 贝母 芍药（炒） 生甘草一 
钱玄参 桔梗八分 
此方金水相生，又兼养血。治肺伤咽痛失血者最宜。李士材谓∶“清金之后，急宜顾母”， 
识解尤卓。予谓∶咽痛一定，急当培土生金也。 



<目录>卷一\补养之剂

<篇名>紫菀汤

属性：紫菀（洗净，炒） 阿胶（蛤粉炒） 知母 贝母二钱 桔梗 人参 茯苓 甘草五 
分五味子十二粒 
此方治气极、久咳、失血极佳。若肺痈，盒饭去五味子，以肺气壅塞成痈，不宜收敛也。 



<目录>卷一\补养之剂

<篇名>秦艽扶羸汤

属性：柴胡二钱 秦艽 人参 当归 鳖甲（炙） 地骨皮钱半 紫菀 半夏 甘草（炙）一 
钱 
姜、枣煎。 
所载见症乃阴阳两虚、碎金不鸣之候，并无表症，且体虚自汗，元气更伤。柴胡、秦艽、 
半夏、生姜乃辛散之品，重伤其阴，吾恐危亡随之矣。 



<目录>卷一\补养之剂

<篇名>黄鳖甲散

属性：黄 （蜜炙） 鳖甲（炙） 天冬五钱 秦艽 柴胡 地骨皮三钱 桑白皮 紫菀 半 
夏二钱五分 茯苓三钱 芍药 生地黄 知母 甘草（炙）三钱五分 人参 桔梗 肉桂一 
钱五分 
姜煎。 
此方过于繁杂不足法也。 



<目录>卷一\补养之剂

<篇名>秦艽鳖甲散

属性：鳖甲（炙）一两 秦艽 知母 当归 柴胡 地骨皮一两 乌梅一个 青蒿五叶 
风为天之气，中人最速，郁而为热，固当清散，但深入骨里者，千万中无一二，盖骨蒸 
乃阴虚，非外风在骨也 



<目录>卷一\补养之剂

<篇名>益气聪明汤

属性：黄 人参五钱 葛根 蔓荆子三钱 白芍 黄柏二钱（如有热烦乱，春月渐加，交夏 
倍之。如脾虚去之，热淋少用） 升麻钱半 炙甘草一钱 
临卧服。 
此方重脾胃而兼治肝肾，立意最精，但升麻似乎过重，酌减其半亦可以升清开窍矣。 



<目录>卷一\补养之剂

<篇名>羊肉汤

属性：当归 白芍 牡蛎（ ）一两 龙骨（ ）五钱 生姜二两 附子（炮）二两 桂枝七 
钱五分 
每服一两，羊肉四两，加葱白煮服。 
此方敛阴生阳，补虚固脱，色色周到，洵为佳制。 



<目录>卷一\发表之剂

<篇名>麻黄汤

属性：麻黄（去节）三两 桂枝二两 杏仁七十枚（去皮尖） 甘草一两（炙用） 
先煮麻黄数沸，去沫，内诸药煎。热服。覆取微汗，中病即止，不必尽剂。 
仲景立方之祖，医中之圣也。所着《伤寒》、《金匮》诸书，言言典要，为后人度尽金针。 
即如伤寒太阳一症，头绪最繁，有风伤卫者，有寒伤营者，有风寒两伤营卫者。不得其解， 
无所措手。今观其用桂枝汤治风伤卫，用麻黄汤治寒伤营，大青龙汤治风寒两伤营卫。劈分 
三项，开三大法门，后人察脉辨症，谨守成规，庶不至于偾事。但仲景本为随受随发，冬月 
之正伤寒而设，非可以此法混施于春温、温疫等症。后人不明此理，一概混投，误人实多。 
于是辨论者纷纷而起，遂将温症寒症纠缠不已。愈辨愈明者固多，愈辨愈晦者亦不少。予则 
以为春温归春温，温疫归温疫，伤寒归伤寒，各分门类划然了然，不必互相引证，反使人多 
所惶惑也。 



<目录>卷一\发表之剂

<篇名>桂枝汤

属性：桂枝 芍药 生姜三两 甘草三两（炙） 大枣十二枚。 
此治风伤卫，解表之轻剂也，加减之法最多。细看注中之方，凡仲景所加减者，无不丝 
丝入扣，至后人之法，亦尽有可用，但须细心参酌，因症而施，始为得之。 



<目录>卷一\发表之剂

<篇名>大青龙汤

属性：麻黄六两 桂枝 甘草二两（炙） 杏仁四十枚（去皮尖） 石膏一块（如鸡子大） 生 
姜三两 大枣十二枚 
此为风寒两伤营卫而设，即麻黄汤加石膏、姜、枣也。麻黄汤中本用桂枝，可见仲景治 
寒未尝不兼治风，则风寒两伤营卫者用麻黄汤亦足矣，而必加石膏等三味者盖因风寒两伤营 
卫，非但伤风伤寒之可比，郁热必倍加。故用石膏体重味轻，以泻郁热；姜、枣甘温，以反 
佐之 



<目录>卷一\发表之剂

<篇名>小青龙汤

属性：麻黄（去节） 桂枝 芍药（酒炒） 细辛 甘草（炙）干姜三两 半夏 五味子半 
升 
此方全为外有风、内蓄水而设。所以不用石膏者，因水停胃中，不得复用石膏以益胃之 
寒。故一变而为辛散，外去风而内行水，亦名曰青龙者，亦取发汗，天气下为雨之义也。 



<目录>卷一\发表之剂

<篇名>葛根汤

属性：葛根四两 麻黄 生姜三两 桂枝 芍药 甘草二两（炙） 大枣十二枚 
太阳症无汗宜用麻黄汤矣，乃变其法，于桂枝汤中加葛根、麻黄二味，此中奥义全在“ 
恶风”二字。但恶风而不恶寒，则不在寒伤营之例，乃太阳表症未解，将入阳明之象。故用 
麻黄以发汗，桂枝以去风，参用葛根，以阻其入阳明之路。若抛荒本经之病，而预用引经之 
药，便为开门揖盗，仲景断不为也。 



<目录>卷一\发表之剂

<篇名>麻黄附子细辛汤

属性：麻黄 细辛二两 附子一枚（炮） 
此症机窍，全在“反发热，脉沉”五字。盖太阳之邪，初传少阴，故脉症如此。方中用 
细辛、附子温肾，以捍卫本经，格外来之邪不使深入；用麻黄以散太阳之邪，使之仍从原路 
而出。只此三味，而治法之妙如此，非仲景其孰能之？ 



<目录>卷一\发表之剂

<篇名>升麻葛根汤

属性：升麻三钱 葛根 芍药二钱 甘草一钱（炙） 
加姜煎。 
此方用升麻、葛根以升散阳明。又恐升提太过，致人喘满，故用芍药、甘草，酸收甘缓 
以佐之。究竟互相牵制，不如独用葛根为君，加牛蒡、连翘、桔梗、薄荷等。斑疹、时疫， 
则加马勃、青黛等，未为不可也。 



<目录>卷一\发表之剂

<篇名>柴葛解肌汤

属性：柴胡 葛根各三钱 羌活一钱 白芷一钱 黄芩三钱 芍药 桔梗 甘草各一钱 
加姜三片，枣二枚，石膏一钱，煎服。 
此证无胁痛、耳聋之象，与少阳无涉，乃首用柴胡，开门揖盗，一忌也；大青龙汤用石 
膏，全为烦躁而设，辄用石膏以伤胃气，二忌也。此方断不可用。 



<目录>卷一\发表之剂

<篇名>柴胡升麻汤

属性：柴胡 前胡 黄芩六钱 升麻五钱 桑皮四钱 葛根四钱 荆芥七钱 赤芍 石膏一两 
加姜三片，豉二十粒，煎。 
升麻之为物，用以治天行疠疫，化毒消斑则可；寻常阳明症中，不可轻用。且用石膏为 
君，意在清肺胃耳，独不虑寒胃太过，其更改不可问乎！ 



<目录>卷一\发表之剂

<篇名>九味羌活汤

属性：羌活 防风 苍术一钱五分 细辛五分 川芎 白芷 生地 黄芩 甘草一钱 
加生姜、葱白煎。 
此方用以代麻桂等汤，实为稳妥。但地黄滋腻太过，不如仍用桂枝汤中之芍药，敛阴而 
不滋腻也。至其辛散燥烈，阴虚气弱者忌用，则固自言之矣！ 



<目录>卷一\发表之剂

<篇名>十神汤

属性：麻黄四两 葛根十四两 升麻 川芎 白芷 紫苏 甘草 陈皮 香附 赤芍各四两 
每服三钱，加姜五片，葱三茎煎。 
时邪瘟疫，天行之疠气也。故此方于升散中多用芳香辟秽之品，辛烈善走，虽有芍药、 
甘草，不能制之。不可作阳经外感之通剂用也。 



<目录>卷一\发表之剂

<篇名>神术散

属性：苍术（制） 防风二两 甘草（炙）一两 
加姜、葱煎。本方除苍术，加白术二两，不用葱，名白术汤。 
神术、白术二方，乃治寒伤脾胃，湿淫于里之妙法。夹有外感受寒无汗者加葱白，受风 
有汗者去葱白。动有法度，正不必谓其可代麻黄、桂枝二法也。 



<目录>卷一\发表之剂

<篇名>太无神术散

属性：苍术（泔浸） 浓朴（姜汁炒）各一钱 陈皮二钱 甘草（炙） 藿香 石菖蒲各一钱 
五分 



<目录>卷一\发表之剂

<篇名>葱豉汤

属性：葱白一握 豉一升 
解表通阳最为妥善。勿以其轻淡而忽之。 



<目录>卷一\发表之剂

<篇名>人参败毒散

属性：人参 羌活 独活 柴胡 前胡 川芎 枳壳 桔梗 茯苓一两 甘草五钱 
每服一两，加姜三片，薄荷少许煎。 
此不过寻常固本治标法耳，用之于虚人感冒则可，若表里俱实，则不增剧为幸，尚望病 
之轻减乎？伤寒用人参，仲景本有成法，并非以人参助元气，为驱邪之主也。岚瘴则湿毒为 
多，亦非感冒可比。至疫疠之气，中人更烈，阳毒则有发热、烦躁、斑疹等症，阴毒则有面 
青、腹痛、下利等症。若用此方治阳毒，既无清火解邪之功，以之治阴毒，又无回阳急救之 
力，均未见其可。予于喻西江先生最为服膺，岂敢轻议。但谓表药中有用人参之法则可，若 
谓表药中用人参更为得力，则不敢阿私所好也。 



<目录>卷一\发表之剂

<篇名>川芎茶调散

属性：薄荷八钱 川芎 荆芥四钱 羌活 白芷 甘草（炙）一钱 防风钱五分 细辛一钱 
每三钱，食后茶调服。 
轻扬解表，三阳并治，兼用细辛，并能散寒。惟虚人宜去此一味，盖细辛善走，诚恐重 
门洞开，反引三阳之邪内犯少阴，此不可以不虑也。 



<目录>卷一\发表之剂

<篇名>再造散

属性：人参 黄 桂枝 甘草 附子（炮） 细辛 羌活 防风 川芎 煨姜 枣 
此方但可施于常时之不能作汗者。若在冬月，而脉见浮紧，便是太阳之寒伤营，此方断 
不可用。注中又引东垣、丹溪治虚人感冒，多用补中益气加表药，予不以为然。盖亲见喜用 
升柴者杀人无数，故不得不加意慎重。非偏执己见，不喜升柴，实不敢泥纸上之成方，误目 
前之人命也。 



<目录>卷一\发表之剂

<篇名>大羌活汤

属性：羌活 独活 防风 细辛 防己 黄芩 黄连 苍术 白术 甘草（炙）三钱 生地黄 
知母 川芎一两 
每服五钱，热饮。 
两感伤寒，一日太阳、少阴，二日阳明、太阴，三日少阳、厥阴，古方俱有加减治法， 
但予意更有进者。若至二日，而前症未解，则是四经合病；三日而前症未解，则是六经俱病 
矣。四经合病者，既未有成方；而六经俱病者，更难于措手。仲景以后，岂复有补天浴日手 
段？大羌活汤，漫无分别，亦不过尽人事而已！ 



<目录>卷一\发表之剂

<篇名>桂枝羌活汤

属性：桂枝 羌活 防风 甘草等分 每服五钱 
疟发在处暑前，宜从时疟治。且《内经》只分邪在肌表，在卫、在营，初无六经之说， 
更不 



<目录>卷一\涌吐之剂

<篇名>瓜蒂散

属性：甜瓜蒂（炒黄） 赤小豆 
共为末，热水或酸齑水调下。 
“高者因而越之”，经有明训，即吐法也。后人视为畏途，久置不讲，殊不知痰涎在胸 
膈之间，消之匪易，因其火气上冲之势，加以吐法，使倾筐倒箧而出之，则用力少而成功多， 
瓜蒂散之类是也。且吐必有汗，故并可治风治黄。惟注中“食填太阴，欲吐不出”二语，须 
与申明∶盖饮食必先入胃，食填太阴者，非既出胃而入脾也，乃胃气窒塞，使脾气不通耳。 
又必新入之食，尚为完谷，故可用吐，若经宿之后，将为燥粪滞于胃中，便宜攻下，岂可尚 
用吐法乎！ 



<目录>卷一\涌吐之剂

<篇名>参芦散

属性：人参芦（研为末） 
水调下一、二钱。或加竹沥和服。 
化痰清火，颇为平稳，但用以涌吐，恐力尚不逮也。 



<目录>卷一\涌吐之剂

<篇名>栀子豉汤

属性：栀子十四枚 淡豉四合 
服令微吐。 
注中治伤寒汗吐下后，虚烦不眠，懊 身热等症。“汗吐下后”一语，宜善体会，盖言 
或汗后，肌表虽解而里热未除；或吐后，痰气虽平，而阳邪未去；或下后，里滞虽退而表邪 
未清。乃指一节而言，并非谓三法并用之后也。今人死煞句下，往往误认三法并施，虽有壮 
夫，岂能堪此？且三法并用之后，岂尚有余邪未清者乎？不参活句，谬以千里矣！仲景用栀 
子，令上焦之热邪委宛而下；用豆豉以开解肌理。真超凡入圣之方，其各种加减之法，亦俱 
有精义，不得草草读过。 



<目录>卷一\涌吐之剂

<篇名>稀涎散

属性：皂角四挺（去皮弦炙） 白矾一两 
共为末，温水调下五分，或加藜芦。 
治上焦用涌吐之法，此义本之《内经》，而方则出于仲景。古人体气壮实，不妨用之， 
后世机心日开，嗜欲日甚，元气大伤，禀受甚薄，一经涌吐，汗而且喘，百变丛生。后人不 
敢轻用，盖亦慎重之道。即如稀涎散，性最猛烈，用以救猝急痰症，方足以斩关夺门，然尚 
有醒后缓投药饵，痰不可尽攻之戒！可知虚人及寻常之症不可轻用吐法也。 



<目录>卷一\涌吐之剂

<篇名>干霍乱吐方

属性：烧盐 热童便 
三饮而三吐之。 
痧症至元而始着。元以前，但有霍乱之名，无所谓“痧症”也。欲吐不得，欲泻不得， 
阴阳颠倒，气闭血凝，症极危险，故不可进药饵谷食。烧盐、童便以吐之是也。然必须外用 
针刺人中、少商、委中、舌尖等处，再用手揉其穴，令血能多出，则毛窍方开，而气始得渐 
达。 



<目录>卷一\攻里之剂

<篇名>大承气汤

属性：大黄四两（酒洗） 芒硝三合 枳实五枚 浓朴半斤 
先煎朴、实，将熟内大黄，煮二、三沸，倾碗内和芒硝服。 
攻下之法，原因实症俱备，危在旦夕，失此不下，不可复救。故用斩关夺门之法，定难 
于俄顷之间，仲景所以有急下存阴之训也。乃后人不明此义，有谓于攻下药中，兼行生津润 
导之法，则存阴之力更强，殊不知一用生津滋润之药，则互相牵制，而荡涤之力轻矣！此譬 
如寇盗当前，恣其焚掠，所过为墟，一旦聚而歼之，然后人得安居，而元气可以渐复。是去 
实可以保阴，乃相因之理，方得“存”字真解。并非谓攻实即是补阴，并可于攻下中寓养阴 
法也。仲景制大承气汤，用枳实开上焦，用浓朴通中焦，芒硝理下焦，而以大黄之善走者统 
率之，以荡涤三焦之坚实，正聚寇尽歼之大法。而又恐药力太猛，非可轻投，故又有欲用大 
承气，先与小承气之训。夫以仲景之神灵，岂尚待于先试，实恐后人审症未确，借口成法， 
孟浪轻投，不得不谆谆告诫，此实慎重民命之婆心也。至于三阴多可下之症，三阳惟正阳明 
可下，少阳必不可下，而阳明中夹有太阳、少阳症者，亦断不可下。惟太阳症脉紧、恶寒、 
无汗、腹痛者，乃阴气凝结营分，亦可用温、用下。细看方书，宜下忌下之条，慎重斟酌， 
始为得之。 



<目录>卷一\攻里之剂

<篇名>小承气汤

属性：大黄四两 浓朴二两 枳实三枚（麸炒） 
此治邪在中、上两焦之正法也。注中但有谵语潮热、喘满等症，而无腹胀坚满之象，故 
减去芒硝，不使伐无病之地以劫阴。略一加减，必有精义，规矩方圆之至也。 



<目录>卷一\攻里之剂

<篇名>调胃承气汤

属性：大黄（酒浸） 芒硝一两 甘草（炙）五钱 
少少温服。 
此治邪在中下焦之正法也。注中“恶热口渴、腹满，中焦燥实”数语，最宜着眼。可见 
病在脾胃，全与上焦无涉，若杂入枳、朴以犯上焦，则下焦之浊气必随感而上，反致喘逆者 
有之矣！去枳、朴，加甘草，使之专入脾胃，而又缓芒、黄善走之烈，谨慎周详，毫发无憾。 



<目录>卷一\攻里之剂

<篇名>大陷胸汤

属性：大黄二两 芒硝一升 甘遂一钱（为末） 
先煮大黄去滓，内芒硝，煮一、二沸，内甘遂末，温服。 
伤寒下之早，则反为结胸。盖缘邪尚未入阳明，若先下之，则邪未去而徒伤胃气，邪反 
得乘虚入胃，而为结胸。或热胜、寒胜、痰胜、湿胜，诸泻心汤参酌用之，最为妥善。此症 
仲景用泻心、承气诸法，而用大陷胸汤者，因三焦俱实，而又有水气，故不得不改用此方。 
观 
胃 
至前后两条，有云∶“或重汗而复下之，不大便，五六日，舌上燥渴”，此则津液大伤，近 
于阳结。又云∶“或无大热，但头微汗出，脉沉”，为水结胸，则近于阴结。此二条，似不 
堪此峻剂矣！丹溪亦微有不满之意，后人自当以慎重为宜。 



<目录>卷一\攻里之剂

<篇名>小陷胸汤

属性：黄连一两 半夏半升 栝蒌一枚 
小陷胸汤非但治小结胸，并可通治夹滞时邪，不重不轻，最为适用。 



<目录>卷一\攻里之剂

<篇名>大陷胸丸

属性：大黄八两 芒硝 葶苈（炒） 杏仁（去皮尖）各半升 
合研取如弹丸一枚，别捣甘遂末一钱，白蜜二合，煮服。 
变汤为丸，加葶苈、杏仁以泄肺气，是专为上焦喘满而设。 



<目录>卷一\攻里之剂

<篇名>十枣汤

属性：芫花（炒） 甘遂 大戟等分 大枣十枚 
先煮枣去滓，内前药末，或枣肉为丸。 
十枣汤乃逐水之峻剂，非大实者不可轻试。至河间之三花神 丸，除大枣而加大黄、黑 
丑，已是一味峻猛，不复留脾胃之余地，更加轻粉，则元气搜刮殆尽，病虽尽去，而人亦随 
亡。可知仲景以十枣命名，全赖大枣之甘缓，以救脾胃，方成节制之师也。 



<目录>卷一\攻里之剂

<篇名>三物备急丸

属性：巴豆霜 大黄 干姜 
等分蜜丸。 
此不过猝急备用方耳，姑存之以备一法。 



<目录>卷一\攻里之剂

<篇名>砂丸

属性：砂 巴豆（去油） 三棱 干姜 白芷五钱 木香 青皮 胡椒二钱五分 大黄 干 
漆（炒）一两 槟榔 肉豆蔻一个 
为末。酽醋二升，煮巴豆五、七沸再下三棱、大黄末同煎五、七沸，入 砂，熬成膏， 
和诸药杵丸绿豆大，每五丸姜汤下。 
凡积聚之成，多由阳虚气弱。阳分虚则不能化浊，而阴气日凝；气分弱则不能和营，而 
血脉闭塞。种种积聚，由此而成。施治之法，当以通阳理气为第一义。若但用攻劫峻剂，吾 
见其立败也。 



<目录>卷一\攻里之剂

<篇名>木香槟榔丸

属性：木香 槟榔 青皮（醋炒） 陈皮（去白） 枳壳（炒） 黄柏（酒炒） 黄连（茱萸 
汤炒） 三棱（醋煮） 莪术（醋煮）五钱 大黄（酒浸）一两 香附 黑牵牛二两 芒硝 
水丸。一方加当归，酒洗。 
此较 砂丸已从轻减，但峻烈之品尚多，试问病退之后，元气尚存几许？即有加当归一 
味，一润而十攻，岂尚能有济乎？此等方法注中原载施壮实之人，究竟壮实之人患此症者绝 
少，大抵皆脾虚气弱者多。断不可借口于经验之方，而任意轻投也。 



<目录>卷一\攻里之剂

<篇名>枳实导滞丸

属性：大黄一两 枳实（麸炒） 黄芩（酒炒） 黄连（酒炒） 神曲（炒）五钱 白术（土 
炒） 茯苓二钱 泽泻三钱 
蒸饼为丸。 
治湿热蕴结，腹痛泄泻，颇为得力。但黄芩、黄连尚在可减之律，恐苦寒太过，反伤中、 
上二焦也。 



<目录>卷一\攻里之剂

<篇名>倒仓法

属性：黄牡牛肉（肥嫩者）二、三十斤 
切碎、洗净，用长流水、桑柴火煮糜烂，滤去渣，取净汁，再入锅中，文武火熬至琥珀 
色，则成矣。择一静室明快不通风者，令病患先一夜不食，坐其中，每饮一钟，少时又饮， 
积数十钟。病在上者必吐，病在下者必利，病在中者吐而且利。视所出物可尽病根，乃止吐 
利。后必渴，不得与汤，其小便必长，取以饮之，名轮回汤，非惟止渴，兼涤余垢。行后解 
退倦卧觉饥，先与米饮，次与稀粥，三日后渐进浓粥软饭。戒牛肉数年。 
倒仓法，乃实脾之法也。牛性属土，最能补脾，脾气实则中州之转输利便而垢滞无所容 
留。故在上者迫之仍从上出，在下者迫之仍从下出，正盛邪消，理固然也。 



<目录>卷一\攻里之剂

<篇名>蜜煎导法

属性：蜂蜜 
用铜器微火熬，频搅勿令焦，候凝如饴，捻作挺子，头锐如指。掺皂角末少许，乘热纳 
谷道中，用手抱住，欲大便时去之。 
阴液亏损，魄门燥结，故以此润之。 



<目录>卷一\攻里之剂

<篇名>猪胆导法

属性：猪胆一枚 
取汁入醋少许，用竹筒长三、四寸以下，半纳谷道中，将胆汁灌入肛中，顷当大便。 
胆汁苦寒，泻火而润燥，故热结便秘者宜之。 



<目录>卷一\表里之剂

<篇名>大柴胡汤

属性：柴胡八两 半夏半升 黄芩 芍药三两 生姜五两 大枣十二枚 枳实四枚 大黄（酒 
浸）二两 
大柴胡为发表攻里之剂。可见表症未解，虽里症甚急，不宜专于攻下，置表症于不问也。 
然究竟攻里之力倍于解表，从此可悟立方之法，当相其缓急轻重而投之，则不拘成法中，自 
然处处合法矣。 



<目录>卷一\表里之剂

<篇名>柴胡加芒硝汤

属性：小柴胡汤加芒硝六两 
伤寒再传，少阳之症未解，胃中又有实热，故用芒硝以荡其余波，较大柴胡为轻减矣。 



<目录>卷一\表里之剂

<篇名>桂枝加大黄汤

属性：桂枝汤加大黄一两，芍药三两 
太阳误下，不专属胃而入于脾，故仍用桂枝以解太阳之邪，加大黄以去太阴之实。 



<目录>卷一\表里之剂

<篇名>水解散

属性：麻黄四两 桂心 甘草（炙） 白芍二两 大黄 黄芩三两 
瘟疫有直中而无传经，初起便有数经合病者，故发表攻里不嫌太早也。 



<目录>卷一\表里之剂

<篇名>防风通圣散

属性：防风 荆芥 连翘 麻黄 薄荷 川芎 当归 白术 白芍（炒） 山栀（炒黑） 大 
黄（酒浸） 芒硝五钱 黄芩 石膏 桔梗一两 甘草二两 滑石三两 
加生姜、葱白煎。 
虽云通治一切内外诸邪，然必如注中表里三焦俱实者方可用。否则硝、黄之峻烈，石膏、 
滑石之沉寒，寻常之症岂能堪此？双解散已除去大黄、芒硝，而石膏、滑石二味，予意尚以 
为 



<目录>卷一\表里之剂

<篇名>葛根黄连黄芩汤

属性：葛根半斤 甘草（炙） 黄芩二两 黄连二两 
太阳误下，热入阳明，故于解表中，清阳明之热以止利。 



<目录>卷一\表里之剂

<篇名>三黄石膏汤

属性：石膏一两五钱 黄芩 黄连 黄柏七钱 栀子二十个 麻黄 淡豉二合 
每服一两，姜三片，枣二枚，细茶一撮煎服。 
三焦郁热，毒火炽盛，非三黄、石膏不足以祛之。尤妙在麻黄、豆豉开解肌表，使郁火 
通行。此正如清风涤烦，非发风助火也。 



<目录>卷一\表里之剂

<篇名>五积散

属性：白芷 陈皮 浓朴六分 当归 川芎 芍药 茯苓 桔梗八分 苍术 枳壳七分 半夏 
麻黄四分 干姜 肉桂（重表者用桂枝） 甘草三分 
加姜、葱煎。 
仲景治伤寒，发表则麻黄、桂枝，温中则干姜、附子，简当的确，开后学无限法门。此 
方不过发表温中耳，而药味繁多，通治五积，岂有一人之身，五积咸备，而尚能有活者乎？ 
若其人只有一积，或多则二积，岂可以五积并治者治之乎？后人于本方再合人参败毒散，名 
曰五积交加散，则更不解所谓矣。 



<目录>卷一\表里之剂

<篇名>麻黄白术汤

属性：青皮 陈皮 黄连（酒炒） 黄柏（酒炒） 甘草（炙） 升麻二分 柴胡 桂枝 人 
参黄 浓朴 苍术（泔浸） 白术（土炒） 猪苓三分 茯苓 泽泻 吴萸四分 白蔻 炒 
曲各五分 麻黄（不去节）六分 杏仁四粒 
分二服。 
药须对症而发。见一症，治一症，合病则合治之，并病则并治之，如是而已，未闻可以 
六经通治也。方中药有二十二味，补散温凉，一齐用到。即如升、柴、麻、桂等，岂不与喘 
促无力相妨乎？黄连、黄柏等岂不与脐有动气、小腹急痛相戾乎？不谓东垣老人亦有此等方， 
何况自桧以下。 



<目录>卷一\表里之剂

<篇名>参苏饮

属性：人参 紫苏 干葛 前胡 半夏（姜汁炒） 茯苓七钱五分 陈皮（去白） 甘草 枳 
壳（麸炒） 桔梗 木香二钱 
每五钱加姜、枣煎。 
补散兼行，风痰并解，当病即止，不为过量，制方最佳。 



<目录>卷一\表里之剂

<篇名>香苏饮

属性：香附（炒） 紫苏二钱 陈皮（去白）一钱 甘草七分 
加姜、葱煎。 
外疏风而内行气，正以轻松流利为佳，不必动辄峻剂也。 



<目录>卷一\表里之剂

<篇名>茵陈丸

属性：茵陈 栀子 鳖甲 芒硝二两 大黄五两 常山 杏仁（炒）三两 巴豆一两（去心皮， 
炒）豆豉五合 
蜜丸。 
天行厉气，取效每有不可以常理论者。至 疟及赤白痢，自有正法治之，何必冒险以冀 
幸，汪 庵反以为佳方，吾不解也。 



<目录>卷二\和解之剂

<篇名>小柴胡汤

属性：柴胡八两 半夏半升 人参 甘草 黄芩 生姜三两 大枣十二枚 
少阳为半表半里之经。邪在表者可汗，邪在里者不可汗也；邪在表者可吐，邪在里者不 
可吐也；邪在里者可下，邪在表者不可下也。须知此之所谓半表半里者，乃在阴阳交界之所， 
阳经将尽， 乎欲入太阴，营卫不和，阴阳交战，并非谓表里受邪，若大柴胡可表可下例 
也。仲景嘉惠后世，独开和解一门，俾后人有所持循，不犯禁忌。盖和者，和其里也；解者， 
解其表也。和其里，则邪不得内犯阴经；解其表，则邪仍从阳出。故不必用汗吐下之法，而 
阴阳不争，表里并解矣。小柴胡汤乃变大柴胡之法，而别出心裁，用人参以固本，又用甘草、 
姜、枣以助脾胃，又用黄芩以清里热，使内地奠安，无复返顾之虑。我既深沟高垒，有不战 
而屈人之势，而又用柴胡以专散少阳之邪，用半夏消痰行气以化逆，譬之自守已固，而又时 
出游骑，以蹴踏之，使之进无所得，退无所据，有不冰消瓦解者乎？此则仲景立方之微意， 
非通于神明者不能也。注中凡仲景所加减之方，皆精当不磨，有专治而无通治，此其所以可 
贵也，学人须细细参之，则于和解一门，思过半也。 



<目录>卷二\和解之剂

<篇名>黄连汤

属性：黄连（炒） 干姜（炒） 桂枝 甘草三两 人参二两 半夏半升 大枣十二枚 
变姜连泻心之法而为升降阴阳之法。寒热并用，补散兼行，和法之最佳者。 



<目录>卷二\和解之剂

<篇名>黄芩汤

属性：黄芩三两 芍药 甘草二两 大枣十二枚 
古未有治下利之方，自仲景立此法，以调和肠胃为主，后人踵事而增，药味太多，失之 
庞杂者不免矣。 



<目录>卷二\和解之剂

<篇名>芍药甘草汤

属性：白芍药 甘草（炙）各四两 
不通则痛。腹中不和，气逆而有浊阴，此但用甘酸化阴之法，而逆气自消，亦高明柔克 
之义 



<目录>卷二\和解之剂

<篇名>栝蒌薤白白酒汤

属性：栝蒌一枚 薤白三两 白酒四斤 
薤白通阳，栝蒌散团结之气，再加白酒以行气血，自能消阴翳而开痹结。故不必用辛散 
耗血之品，以伤至高之元气也。 



<目录>卷二\和解之剂

<篇名>温胆汤

属性：陈皮（去白） 半夏（姜制） 茯苓 甘草 枳实（麸炒） 竹茹 
加姜煎。 
胆为清静之府，又气血皆少之经。痰火扰之，则胆热而诸病丛生矣。温胆者，非因胆寒 
而与为温之也，正欲其温而不热，守其清静之故常。方中用二陈、竹茹即是此意。 



<目录>卷二\和解之剂

<篇名>逍遥散

属性：柴胡 当归（酒拌） 白芍（酒炒） 白术（土炒） 茯苓一钱 甘草（炙）五分 
加煨姜、薄荷煎。 
逍遥散，于调营扶土之中，用条达肝木，宣通胆气之法，最为解郁之善剂。五脏惟肝为 
最刚，而又于令为春，于行为木，具发生长养之机。一有怫郁，则其性怒张，不可复制；且 
火旺则克金，木旺则克土，波及他脏，理固宜然。此于调养之中，寓疏通条达之法，使之得 
遂其性而诸病自安。加丹参、香附二味，以调经更妙，盖妇人多郁故也。 



<目录>卷二\和解之剂

<篇名>六和汤

属性：砂仁 藿香 浓朴 杏仁 半夏 扁豆 木瓜 人参 白术 赤苓 甘草 姜枣 
扁豆一味，古方多用之，以其有清暑利湿、健脾之功也。予以为扁豆之性最劣，减去扁 
豆、人参二味更妙。 



<目录>卷二\和解之剂

<篇名>藿香正气散

属性：藿香 紫苏 白芷 大腹皮 茯苓三两 白术（土炒） 陈皮 半夏曲 浓朴（姜制） 桔 
梗二两 甘草一两 
每服五钱。 
辟秽祛邪，兼治瘴气。由其芳烈之性，足以胜之，而又兼用化痰利湿之品，以顾脾胃。 
中州一和，则客邪自解矣。 



<目录>卷二\和解之剂

<篇名>三解汤

属性：柴胡 麻黄（去节） 泽泻各三钱 
一日一作之疟，邪在卫；间日一作之疟，邪在营；三阴大疟，则邪在腑。皆由先受热、 
后受寒所致，故阴阳交争。《内经》之训，昭然如揭日月。后人纷纷聚讼，各出己见，反致 
抛荒 



<目录>卷二\和解之剂

<篇名>清脾饮

属性：青皮 浓朴（醋炒） 柴胡 黄芩（炒） 半夏（姜制） 茯苓 白术（土炒） 甘草 
（炙） 草果 
加姜煎。 
疟一症，《内经》论之甚详，从无一语及脏，可见疟邪断无入脏之理。《巢氏病源》妄 
为分发，识者讥之。清脾饮，变小柴胡之制而用黄芩，盖欲其清营分之热邪，使之仍从卫出 
耳。并非病在脾经清脾以治疟也。 



<目录>卷二\和解之剂

<篇名>黄连阿胶丸

属性：黄连一两 茯苓二两阿胶（炒）一两 
为末，水熬阿胶为丸。 
黄连阿胶之法，开于仲景。但阿胶一味，所重者在井水，而不在驴皮。因济水伏流，惟 
阿井通于济，故有平肝滋肾之功。后来射利之徒，更将牛、羊、猪、犬杂皮，一概入胶，败 
人脾胃，不如不用为佳。 



<目录>卷二\和解之剂

<篇名>姜茶饮

属性：生姜 陈细茶 
每味约三钱，浓煎服。 
此亦调和阴阳之法。病轻浅者可用。 



<目录>卷二\和解之剂

<篇名>芦根汤

属性：芦根一斤 竹茹一斤 生姜二两 粳米一合 
此治热郁胃中、作呕作吐则可。若云治寒冷伤胃，则予不敢深信。 



<目录>卷二\和解之剂

<篇名>阴阳水

属性：沸汤 井水 
各半钟和服。 
此法甚佳，极平淡，极神奇，屡用屡效之方也。 



<目录>卷二\和解之剂

<篇名>甘草黑豆汤

属性：甘草二两 黑豆半升 
但称解药毒而已，非治病之方也。 



<目录>卷二\理气之剂

<篇名>补中益气汤

属性：黄 （蜜炙）一钱五分 人参 甘草（炙）一钱 白术（土炒） 陈皮（留白） 当归 
五分 升麻二分 柴胡三分 
姜三片、枣二枚煎。 
气也者，人之所赖以生者也。大气积于胸中，归于丹田，呼出则由心达肺，吸入则由肝 
纳肾，无一处不到，无一息或停。故宗气为一身之主，外护肌表，则为卫气；内统血脉，则 
为营气；散布于各脏腑，则为各脏腑之气。人能顺而养之，则气平而血亦和，尚何疾病之有？ 
无如七情扰于中，六淫侵于外，斯百变丛生，而郁气、逆气、动气、滞气、痞气、燥气、寒 
气、痰气、湿气、水气种种气病，指不胜屈矣。医者当细心剖析，对症施治，方免贻误。汪 
庵于理气门中，首选补中益气汤，诚以东垣辨内伤、外感剀切详明，使人于阳虚发热之症 
不误作伤寒妄汗妄下，保全无限民命，实为功于千古。即如此方，于主治注中，治一切清阳 
下陷，中气不足之症。临后二语，明白了当，本无谬讹。若使东垣，遇阴虚发热及上实下虚 
之症，亦断不用此方。乃不善学人，每有先入之见，胶执于中，一遇发热，不论阳虚阴虚， 
不论上实下实，遂谓甘温能除大热，动辄参、 、升、柴，为害非小。《医贯》曰∶“读伤寒 
书而不读东垣书，则内伤不明而杀人多矣；读东垣而不读丹溪书，则阴虚不明而杀人多矣。 
”此诚持平之论也。夫学医而知宗仰东垣，不可谓非有志之士，然尚不可预有成心，又况峻 
烈之品，险怪之法，岂可轻试乎哉？ 



<目录>卷二\理气之剂

<篇名>乌药顺气散

属性：乌药 橘红二钱 麻黄（去节） 川芎 白芷 桔梗 枳壳（炒）一钱 僵蚕（去丝嘴， 
炒） 炮姜 甘草（炙）五分 
加姜葱煎。 
中风之症，皆由气血亏虚，外风乘隙而入，盒饭着意调营，使风从卫出；又或痰火内蕴， 
外风乘之，盒饭清营、化痰、息风、理气。此方多用升散于养血化痰，二义阙然，与注中治 
中风等症未为合法也。 



<目录>卷二\理气之剂

<篇名>苏子降气汤

属性：苏子 半夏 前胡 浓朴（姜炒） 橘红 当归一钱 甘草（炙） 肉桂五分 
加姜煎。 
此等方施之于湿痰壅塞、中脘不舒者，尚嫌其太燥。乃注中主治虚阳上攻、喘嗽呕血等 
症，是益火加薪。吾见其立败也。 



<目录>卷二\理气之剂

<篇名>木香顺气汤

属性：木香 草蔻仁 益智 苍术二分 浓朴四分 青皮 陈皮 半夏 吴茱萸（汤泡） 干 
姜二分茯苓 泽泻二分 升麻 柴胡一分 当归五分 
东垣此方，升清降浊，使中脘开通，极有意义。但辛燥太过，宜酌用之。 



<目录>卷二\理气之剂

<篇名>四磨汤

属性：槟榔 沉香 乌药 人参 
等分，浓磨，煎三、四沸，温服。 
四磨汤，原为气逆喘急而设。若用人参，不如勿服之为佳矣。除人参，加木香、枳实者 
为宜，且于气厥者尤合。 



<目录>卷二\理气之剂

<篇名>越鞠丸

属性：香附（醋炒） 苍术（泔浸炒） 抚芎 神曲（炒） 栀子（炒黑） 
等分曲糊为丸。 
凡郁病必先气病。气得流通，郁于何有？此方注云∶统治六郁。岂有一时而六郁并集者 
乎？须知古人立方不过昭示大法。气郁者，香附为君；湿郁者，苍术为君；血郁者，川芎为 
君；食郁者，神曲为君；火郁者，栀子为君。相其病在何处，酌量加减，方能得古人之意， 
而不泥古人之方。读一切方书，皆当作如是观。 



<目录>卷二\理气之剂

<篇名>七气汤

属性：半夏（姜汁炒）五钱 浓朴（姜汁炒）三钱 茯苓四钱 紫苏二钱 
加姜枣煎。 
七情受病，兼有痰涎，一时举发则有之。理气化痰，开解郁结，七气汤所以为佳也。 



<目录>卷二\理气之剂

<篇名>四七汤

属性：人参 官桂 半夏一钱 甘草五分 
加姜煎。 
越鞠丸治气实之郁，四七汤治气虚之郁。虚则寒生，不可谓气病绝无寒症也。备此一法， 
庶无偏胜之患。 



<目录>卷二\理气之剂

<篇名>代赭旋复汤

属性：旋复花三两 代赭石一两 人参二两 甘草三两 半夏半升 生姜五两 大枣十二枚 
汗吐下后，中虚气逆，不可再攻。故用重以镇之，甘以缓之，辛以散之之法。 



<目录>卷二\理气之剂

<篇名>丁香柿蒂汤

属性：丁香 柿蒂二钱 人参一钱 生姜五片 
呃逆之症非一端。若肾气不收，厥逆而上，头汗微喘，当用大剂参附以收摄真阳，此治 
连珠发呃之要法，非丁香、柿蒂等所能胜任也。若因寒犯胃，气郁而呃者，则此方为宜。丹 
溪乃以相火上冲之呃为辞，岂呃逆之症，但有火呃，竟无寒呃乎？是又过当之谈矣。 



<目录>卷二\理气之剂

<篇名>橘皮竹茹汤

属性：橘皮 竹茹 人参 甘草 半夏 麦冬 赤苓 枇杷叶 
加姜枣煎。 
此则治痰火之呃，而不可以治胃寒之呃。若误用之，则轻者增剧。 



<目录>卷二\理气之剂

<篇名>定喘汤

属性：白果二十一枚（炒黄） 麻黄 半夏（姜制） 款冬花三钱 桑皮（蜜炙） 苏子二钱 杏 
仁（去皮尖） 黄芩一钱五分 甘草一钱 
加姜煎。 
治痰先理气，不为疏泄，则胶固不通。此定喘用麻黄之意也。 



<目录>卷二\理血之剂

<篇名>四物汤

属性：当归（酒洗） 生地三钱 芍药二钱 芎 一钱五分 
血之取义，一为荣。荣者，发荣也，非血则无以润脏腑、灌经脉、养百骸，此滋长之义 
也。一为营。营者，营垒也。非血则无以充形质、实腠理、固百脉，此内守之义也。水谷之 
精，聚于中焦，受气变化，然后成血，日生几何？不知调养，而反行耗散，血病多多矣。或 
目睛流血，耳中出血，鼻中衄血，口中吐血，舌痛出血，牙宣出血，毛窍出血，小溲溺血， 
大便泻血，或崩漏，或痔漏，或蓄血如狂，或血痞作胀，或经闭不通，或妄行血脱，以致跌 
扑之伤血、疮疡之溃血。病既种种不同，治病之法，或补之，或养之，或凉之，或温之，或 
散之，或破之，立方须一一对症。理血门以四物汤为主方，药虽四味，而三阴并治。当归甘 
温养脾，而使血有统；白芍酸寒敛肝，而使血能藏；生地甘寒滋肾，而益血；川芎辛温通气， 
而行血。调补血分之法，于斯着矣，乃或有誉之太过，毁之失实者，不可以不辨也。誉之过 
者，谓能治一切亡血及妇人经病。夫亡血之症，各有所由起，此方专于补血滋肾而已，无他 
手眼。不溯其源，而逐其流，岂能有济？至妇人经病，多有气郁、伏寒、痰塞等，正未可以 
阴寒之品一概混投，此誉之太过也。毁之失实者，谓川芎一味，辛散太过，恐血未生而气先 
耗。殊不知亡血之人脾胃必弱，若无川芎为之使，则阴寒之品，未能滋补而反以碍脾，此毁 
之失实也。至精求之，以为凡治血症，当宗长沙法，兼用补气之药，无阳，则阴无以生，此 
论最确。又恐执定有形之血不能速生，无形之气所当急固，遂至补气之药多于补血，是又矫 
枉过正，反坐抛荒本位之失矣！此愈不可不知也。 



<目录>卷二\理血之剂

<篇名>当归补血汤

属性：黄 （炙）一两 当归（酒洗）二钱 
空心服。 
当归补血汤，黄 多于当归五倍，以之专治气分，尚恐满中。若云养血，则轻重尚宜 
斟酌 



<目录>卷二\理血之剂

<篇名>归脾汤

属性：人参 白术（土炒） 茯神 枣仁（炒） 龙眼肉二钱 黄 （炙）一钱五分 当归（酒 
洗）一钱 木香 甘草（炙）五分 远志一钱 
姜、枣煎。 
归脾汤专治心脾，阴中之阳药。故不用地黄、白芍。后人加作黑归脾，殊失立方之旨矣。 



<目录>卷二\理血之剂

<篇名>养心汤

属性：黄 （蜜炙） 茯苓 茯神 当归（酒洗） 半夏曲 川芎一两 甘草（炙）一钱 柏 
子仁（去油） 酸枣仁（炒） 远志 （去心） 五味子 人参 肉桂二钱五分 
每服五钱。 
方中心经药为多，而其余佐使，亦能配合，引入心脏。故专以养心为名，制方极有意义。 



<目录>卷二\理血之剂

<篇名>人参养营汤

属性：人参 白术 黄 （蜜炙） 甘草（炙） 陈皮 桂心 当归（酒拌）一钱 熟地 五 
味子（炒） 茯苓七分 远志五分 白芍一钱五分 
加姜、枣煎。 
此实三阴并补，气血交养之剂。注中但言治脾肺两经，未免挂漏。论者但议其及肺与不 
及肺，抑末也。 



<目录>卷二\理血之剂

<篇名>龙脑鸡苏丸

属性：鸡苏叶一两六钱 生地黄六钱 麦冬四钱 蒲黄（炒） 木通 阿胶（炒） 银柴胡二 
钱甘草一钱五分 黄 一钱 人参一钱 
先将木通、柴胡浸二日，熬汁；地黄浸汁，熬膏；再加蜜三两，炼过和丸。 
清郁热而泻湿火，此方最佳。惟近日之阿胶断不可用，柴胡、黄 ，再为酌减，斯尽善 
矣。 



<目录>卷二\理血之剂

<篇名>咳血方

属性：青黛（水飞） 栝蒌仁（去油） 海石（炒黑） 山栀（炒黑） 诃子肉 
等分为末，蜜丸。噙化。嗽甚加杏仁。 
咳嗽痰血，固属君相之火犯肺。此方但清火而不治血，乃去所扰则自安之义。然业经失 
血则肺已大伤，岂可置之不论不议。去诃子而加清养肺阴之药，始为得之。 



<目录>卷二\理血之剂

<篇名>独圣散

属性：白芨 
为末，每服二钱，临卧糯米汤下。 
肺坏能补，惟有白芨，此“独圣”之所以得名也。 



<目录>卷二\理血之剂

<篇名>清咽太平丸

属性：薄荷十两 川芎 防风 犀角 柿霜 甘草二两 桔梗三两 
蜜丸。 
于清凉中寓升散之法，非特火郁则发之，亦非此不能清解上焦也。 



<目录>卷二\理血之剂

<篇名>还元水

属性：童便。 
取十一、二岁无病童子，不茹荤辛，清澈如水者，去头尾，热饮。冬则用汤温之， 
或加藕汁和服。 
童便乃真阴，又无嗜欲，以之滋肾降火，诚治血之妙品。 



<目录>卷二\理血之剂

<篇名>麻黄人参芍药汤

属性：桂枝五分 麻黄 黄 甘草（炙） 白芍各一钱 人参三分 大麦冬三分 五味子五 
粒当归五分 
热服。 
麻黄人参汤，非教人补中当用散药，正教人散中当用补药也。气血亏弱之人，易受外感， 
风寒深入，不得不为表散。若径用麻桂等汤，发汗后，虚阳欲绝矣。东垣立此方，以治虚人 
之 



<目录>卷二\理血之剂

<篇名>犀角地黄汤

属性：生地黄一两五钱 白芍一两 丹皮 犀角二钱五分 
每服五钱。 
犀角化斑解毒，凉血清心，又能引地黄直达肾经，壮水制火，故吐衄症中多用之。然治 
心肾则有余，而非肺肝之正药，若治衄血等，不如羚羊角之效。至谓升麻可代犀角，则其说 
尤谬。既有郁火，再加风药，逼血上升，不旋踵而败矣！ 



<目录>卷二\理血之剂

<篇名>桃仁承气汤

属性：桃仁五十粒（去皮尖，研） 大黄四两 芒硝 甘草 桂枝一两 
此方《准绳》以为当用桂，喻西江等以为当用枝。予则以为主治注中有“外症不解”一 
语，此四字最为着眼，有桃仁、大黄、芒硝、甘草以治里，必当用桂枝以解表。仲景立方固 
无遗 



<目录>卷二\理血之剂

<篇名>抵当汤

属性：水蛭三十个（猪脂熬黑） 虻虫三十个（去头足翅） 桃仁二十枚（去皮尖，研） 大 
黄四两（酒浸） 
此症虽瘀热结于少腹极阴之处，不得以里症名之，盖膀胱乃太阳本经之病，非由太阳传 
里之症。但水蛭、虻虫二味，人不敢用，即代抵当丸，尚嫌其太峻。 



<目录>卷二\理血之剂

<篇名>槐花散

属性：槐花（炒） 侧柏叶（杵） 荆芥（炒黑） 枳壳（炒） 
等分为末，每三钱米饮下。 
陈修园云∶“五脏各有守经之血，六腑无血，试看猪、羊肠胃中，岂有一丝一点之血？ 
世人谓巨口吐红为胃血者，妄也。”此说颇有识解，惜其但见得一层，尚遗漏一层。予特申 
明之，夫五脏主藏，故各有守脏之血；六腑主传，故无守腑之血。方其无病之时，胃中纳水 
谷，大小肠传糟粕。肠胃中本无血也，血但流灌于腑外，以荣养之。《经》所谓“洒陈六腑”， 
此一语不得滑口读过。迨至火势冲激，或湿热熏蒸，逼血入于腑中，腑不能容，随受亦随出 
矣。故血淋、尿血，血之由小肠而出者也；泻血、痔血，血之由大肠而出者也。大小肠既有 
血症，而胃独无血症，有是理乎？胃经之血随火上升，直从食管而出，往往盈碗、盈盆。至 
内伤之血，则由肺经气管而出，自是两途。故胃血易治，肺血难治。数千年来，从未有将无 
血而有血之故彻底发明者，予故因论槐花散一方，而详及之。 
槐花散，寒凉太过，肠风下血，中气必虚，再用阴寒，血更凝结。方中去柏叶，加参、 
术、当归、陈皮、甘草，庶有瘳乎？ 



<目录>卷二\理血之剂

<篇名>秦艽白术散

属性：秦艽 白术 归尾（酒洗） 桃仁（研）一两 枳实（面炒） 皂角子（烧，存性） 泽 
泻五钱 地榆三钱 
面糊丸。 
凡痔漏之疾，多起于湿热下注，然又有本体阴虚者。一味去风燥湿，反致劫阴。况服皂 
角子者，令人每发眩晕。此方立意虽佳，然阴虚者，未可轻投也。 



<目录>卷二\理血之剂

<篇名>芍药汤

属性：芍药一两 归尾 黄芩 黄连五钱 大黄三钱 木香 槟榔 甘草（炙）二钱 桂一钱 
五分 
此即通因通用之法。湿热郁蒸，气血瘀壅，故下利而后重。行血理气，则血止而后重自 
除矣。 



<目录>卷二\理血之剂

<篇名>苍术地榆汤

属性：苍术（泔浸炒）三两 地榆（炒黑）一两 
每一两煎。 
一燥湿，一凉血，亦治下利之正法。然止此二味，尚未足以扶土和营也。 



<目录>卷二\理血之剂

<篇名>小蓟饮子

属性：小蓟 蒲黄（炒黑） 藕节 滑石 木通 当归 生地黄 栀子（炒） 淡竹叶 甘草 
各五分 
清心与小肠之热，滋肾水而通膀胱，自可以治淋而止痛。 



<目录>卷二\理血之剂

<篇名>复元羌活汤

属性：柴胡五钱 当归 栝蒌根 穿山甲（炮）二钱 甘草 红花二钱 桃仁五十（去皮尖， 
研） 大黄一两（酒浸） 
每服一两，加酒煎。 
治跌扑损伤之法，破瘀第一，行气次之，活血生新又次之。此方再加一、二味行气之药 
更佳 



<目录>卷二\祛风之剂

<篇名>小续命汤

属性：防风一钱二分 桂枝 麻黄 杏仁（去皮尖，炒研） 芎 （酒洗） 白芍（酒炒） 人 
参甘草（炙） 黄芩（酒炒） 防己八分 附子四分 
每服三钱，加姜、枣煎。 
天地之气，郁而必宣。风也者，乃大块噫气，鼓荡万物者也。然有和风，有烈风，有怪 
厉之风，有微柔之风。和风，则不疾不徐，人纵感之，不为大害；烈风，则咸知畏避，受者 
反少；怪厉之风本不常有；惟微柔之风，最易中人，微则难防，柔则善入。虚人腠理不密， 
外风乘隙而投，由表及里，病亦由浅入深。前于《医醇剩义》中已将中络、中经、中腑、中 
脏之症，缕析条分，兹不复赘。但于各方后，窃附管见。小续命汤，乃治六经中风之通剂， 
方中补气血，去风寒，清湿热之药俱备，非各分门类之专方。易老加减法，亦不过示人以用 
药之大凡。至于入腑、入脏之症，则固未尝议及也。 



<目录>卷二\祛风之剂

<篇名>侯氏黑散

属性：菊花四十分 防风 白术十分 桔梗八分 人参 茯苓 当归 川芎 干姜 桂枝 细 
辛牡蛎 矾石三分 
上末，用温酒调方寸匕，服二十日；再冷服四十日，共六十日止。则药积腹中矣。 
此方佳处，全在平肝息风。内风不动，则不与外风勾结，此便是阻截之法。喻西江盛称 
其用牡蛎、矾石堵御之妙。予请为进一解，当实卫气以为城垣，当养营血以坚壁垒。若使药 
积腹中，以为堵截，吾恐风不得入者，气血亦由此不通。无怪误解填塞空窍者之滋议也。 



<目录>卷二\祛风之剂

<篇名>大秦艽汤

属性：秦艽 石膏二两 当归（酒洗） 白芍（酒炒） 川芎 生地（酒洗） 熟地 白术（土 
炒） 茯苓 甘草（炙） 防风 黄芩（酒炒） 羌活 独活 白芷一两 细辛五钱 
每服一两。 
此方刘宗浓与喻嘉言俱谓其风药太多，不能养血、益筋骨；汪 庵又谓∶用此方者，取 
效甚多。各执一见。予谓方中四物咸备，不可谓无血药也，若中风初起，表邪重者，用之尚 
可取效。然石膏、细辛二味必须减去。 



<目录>卷二\祛风之剂

<篇名>三生饮

属性：生南星一两 生川乌（去皮）五钱 生附子（去皮）五钱 木香二钱 
每服一两，加人参一两煎。 
“邪之所凑，其气必虚”是也，然邪往从之，虚处转实，又何说邪？东垣谓∶中风非外 
风，乃本气自病，太属偏执。此等峻猛之药，虽有人参，气虚者能任受耶？如喻嘉言之加减 
为宜。 



<目录>卷二\祛风之剂

<篇名>地黄饮子

属性：熟地黄 巴戟（去心） 山茱萸 肉苁蓉（酒浸） 附子（炮） 官桂 石斛 茯苓 远 
志麦冬 石菖蒲 五味子 
等分，每服五钱，入薄荷少许，姜、枣煎服。 
清肝气以益水之源，纳肾气以制火之僭。水能涵木，孤阳不升则心气通，而舌喑自解矣。 
惟足废不能行，尚当加壮筋利节之药。至其不用风药，正恐以助火，故特为迸去，未可议之 
也。 



<目录>卷二\祛风之剂

<篇名>顺风匀气散

属性：白术二钱 乌药一钱五分 人参 天麻五分 沉香（磨）三分 白芷 苏叶 木瓜 青 
皮甘草（炙）三钱 
加姜煎。 
顺风匀气，全是气分药，并无活血舒筋之药。以之顺气疏风则可，若治半身不遂，口眼 
斜，当加血药舒筋为是。 



<目录>卷二\祛风之剂

<篇名>丸

属性：草 以五月五日、七月七日、九月九日采者佳。不拘多少，拣去粗茎，留枝、花、 
叶、实，酒拌蒸晒九次，蜜丸。 
之性，一味搜风逐湿。若风湿相抟、腿足麻痹，及诸湿疮皆可用。以治中风 僻， 
徒益之燥耳。 



<目录>卷二\祛风之剂

<篇名>牵正散

属性：白附子 僵蚕 全蝎 
等分为末，每二钱酒调服。 
但口眼 斜，而别无他症，则经络脏腑均未受伤，乃太阳、阳明两经之风痰蕴热所致。 
三药直走内络，祛风化痰，极为得力，故不必加血药也。 



<目录>卷二\祛风之剂

<篇名>如圣散

属性：羌活 防风 白芷 柴胡 甘草 黄芩 半夏 川芎 芍药 当归 乌药 
加姜煎。入姜汁、竹沥服。柔痉加白术、桂枝，刚痉则加苍术、麻黄，口噤、切牙、大 
便实加大黄。 
活血祛风，化痰清热，刚柔二痉，加减亦有法。此节庵方之佳者。 



<目录>卷二\祛风之剂

<篇名>独活汤

属性：独活 羌活 防风 细辛 桂心 白薇 当归 芎 半夏 人参 茯神 远志肉 菖 
蒲五钱 甘草（炙）二钱五分 
每服一两，加姜、枣煎。 
此以息肝风为第一义，养心神次之，化痰清热又次之，方法极有条理。 



<目录>卷二\祛风之剂

<篇名>小活络丹

属性：川乌（炮去脐皮） 草乌（炮去皮） 胆星六两 地龙（洗焙干） 乳香（去油） 没 
药（另研）三两三钱 
酒丸。 
药力颇峻，果有顽痰、死血则可用。若寒湿流筋及血不养筋者，不可误投。 



<目录>卷二\祛风之剂

<篇名>消风散

属性：荆芥 陈皮（去白） 浓朴（姜汁炒） 甘草（炙）五钱 防风 羌活 藿香 僵蚕（洗 
炒） 蝉蜕 川芎 人参 茯苓二两 
为末，每服三钱，茶汤下。 
风热上攻，治当清解，过用辛散，是发风助火矣，殊非正法也。 



<目录>卷二\祛风之剂

<篇名>清空膏

属性：黄芩（酒炒） 黄连（酒炒） 羌活 防风一两 柴胡七钱 川芎五钱 甘草（炙）一 
两五钱 
为末，每服三钱，茶调如膏，白汤送下。 
如少阴头痛，加细辛；太阴头痛、脉缓、有痰，去羌活、防风、川芎、甘草，加半夏； 
如偏头痛，服之不愈，减羌活、防风、川芎一半，加柴胡一倍；如自汗、发热、恶热而渴， 
此阳明头痛，只与白虎汤，加白芷。 
此则寓清凉于升散中，为治风热之大法。若阳明头痛、少阴厥痛、血虚头痛，又当别用 
方法矣。 



<目录>卷二\祛风之剂

<篇名>胃风汤

属性：人参 白术（土炒） 茯苓 当归（酒炒） 芎 桂（炒） 芍药（酒炒） 
等分，加粟米百余粒煎。 



<目录>卷二\祛风之剂

<篇名>东垣胃风汤

属性：升麻一钱二分 麻黄（不去节）一钱 白芷一钱二分 葛根一钱 柴胡五分 羌活五分 
本五分 苍术五分 蔓荆五分 草蔻五分 黄柏五分 当归五分 炙甘草五分 
加姜、枣煎 
易老胃风汤，养血柔肝，补脾和胃，并无一味风药，而治法特妙。盖缘肝木太旺，动而 
生风，犯胃克脾，故见飧泄肠风等症，但须肝木一和，则内风自息。若东垣之胃风汤，纯用 
风药，且燥亦太过，不及远矣。 



<目录>卷二\祛风之剂

<篇名>上中下通用痛风丸

属性：川芎一两 黄柏（酒炒） 苍术（泔洗） 南星（姜制） 二两 桃仁（去皮尖，捣） 
神曲（炒）防己 白芷一两 羌活 威灵仙（酒拌）三钱 龙胆草一两 桂枝三钱 红花 
二钱 
面糊丸。 
此于风寒湿之外，又兼治痰与血。丹溪原自谓通剂，不过举此以示大法。病有专在何经 
者，必须对症立方，不得用此通共之剂，反伤无病之处也。 



<目录>卷二\祛风之剂

<篇名>史国公药酒方

属性：羌活 防风 白术（土炒） 当归（酒洗） 川牛膝（酒浸） 川萆 杜仲（姜汁炒） 
松节（杵） 虎胫骨（酥炙） 鳖甲（酥炙） 晚蚕砂（炒）二两 秦艽 苍耳子（炮捶碎） 
四两 枸杞五两 茄根八两（蒸熟） 
为粗末，绢袋盛，浸无灰酒三十斤，煮熟退火毒服，每日数次，常令醺醺不断。 
此酒祛风利湿颇有力，于实症为宜。若气虚者当加补气药，血虚者当加补血药。 



<目录>卷二\祛风之剂

<篇名>蠲痹汤

属性：黄 （蜜炙） 当归（酒洗） 赤芍（酒炒） 羌活 防风 片子姜黄（酒炒） 甘草 
（炙） 
加姜枣煎。 
营卫不亏，风何由入？不调营卫，而多用风药者，非升痰即助火。此方营卫兼顾，而又 
能祛风利湿，痹症中之善方也。 



<目录>卷二\祛风之剂

<篇名>三痹汤

属性：人参 黄 茯苓 甘草 当归 川芎 白芍 生地黄 杜仲（姜汁炒） 桂心 川牛 
膝川续断 细辛 秦艽 川独活 防风 
等分，加姜枣煎。 
峻补气血，而祛风、除寒、利湿之法悉寓乎其中，本末兼该，诚治痹之上策也。 



<目录>卷二\祛风之剂

<篇名>独活寄生汤

属性：独活 桑寄生 秦艽 防风 细辛 当归（酒洗） 芍药（酒炒） 川芎（酒洗） 熟 
地杜仲（姜汁炒） 牛膝 人参 茯苓 甘草 桂心 
等分，每服四钱。 
独活，取其独立不摇，不须根据傍；寄生取其附木而生，大得根据傍。二者相济，又能利筋 
节而祛风。再兼平补营卫，疏通寒湿，用意颇为周到。 



<目录>卷二\祛风之剂

<篇名>沉香天麻丸

属性：羌活五钱 独活四钱 沉香 益智仁 川乌二钱 附子（炮） 天麻 防风 半夏三钱 
当归 甘草 僵蚕一钱五分 
每服五钱，姜三片煎。 
以之治风寒痰厥则可，若因风化火，兼有痰涎者，断不可用。 



<目录>卷二\祛风之剂

<篇名>通顶散

属性：藜芦 甘草（生用） 细辛 人参 川芎一钱 石膏五钱 
为末，用一字吹入鼻中，有嚏者肺气未绝，可治。 
不过欲其通阳开窍耳，然太觉烦琐，不如皂荚散之便捷也。 



<目录>卷二\祛风之剂

<篇名>乌梅擦牙关方

属性：乌梅 
揩擦牙龈，涎出即开。 
木旺则克土，木燥则筋急，泄木缓筋，则土郁自开矣。 



<目录>卷三\祛寒之剂

<篇名>理中汤

属性：白术（陈壁土炒）二两 人参 干姜（炮） 甘草（炙）一两 
每服四钱。自利腹痛者加木香，不痛利多者倍加白术，渴者倍白术，蜷卧沉重利不止加 
附子，腹满去甘草，呕吐去白术加半夏、姜汁，脐下动气则去术加桂，悸加茯苓，阴黄加茵 
陈，寒结胸加枳实。本方等分蜜丸，名理中丸。 
寒有外感、有传经、有直中、有痼冷。外感之寒先病在表，后传入里，必发热而恶寒， 
此伤寒之寒病也；直中之寒，手足厥冷，并不发热；痼冷在内，遇寒而发，暴猝厥逆，其势 
尤重，此中寒门之寒病也。施治之法，伤寒一门，在表者宜辛散，传里者宜辛温。中寒一门， 
则每用辛热回阳急救之法。此伤寒、中寒治法之分也。理中汤，治伤寒太阴病，腹痛、便溏 
等症，亦通治中脘虚寒。惟云治结胸吐蛔，感寒霍乱，此两条则宜去人参、甘草，量加浓朴、 



<目录>卷三\祛寒之剂

<篇名>四逆汤

属性：附子一枚（生用） 干姜一两 甘草（炙）二两 
冷服。面赤加葱九茎，腹痛加芍药二两，咽痛加桔梗一两，利止，脉不出加人参二两， 
呕吐生姜二两。 
四逆汤为四肢厥逆而设。仲景立此方，以治伤寒之少阴症。若太阴之腹痛下利、完谷不 
化，厥阴之恶寒不汗、四肢厥冷者亦宜之。盖阴惨之气深入于里，真阳几几欲绝，非此纯阳 
之品，不足以破阴气而发阳光。又恐姜附之性过于燥烈，反伤上焦，故倍用甘草以缓之。立 
方之法，尽美尽善。后人分传经为热厥，直中为寒厥，程郊倩讥之。然亦有未可尽非者。仲 
景曰∶“伤寒一二日至四五日而厥者，必发热，应下之。”此明明说厥逆在前，发热在后， 
及至发热则不复厥冷，乃伤寒失下之症，故荡涤邪滞，则发热自退，本非为厥而不热者言也。 
程氏又云∶“下之者，下其热，非下其厥也，遇发热则可下，遇厥则万不可下。”此数语最 
为明白了当，可见传经之邪亦自有当下者，但不可概谓之热厥耳。四逆者，必手冷过肘，足 
冷过膝，脉沉细无力，腹痛下利等象咸备，方可用之，否则不可轻投。 



<目录>卷三\祛寒之剂

<篇名>当归四逆汤

属性：当归 桂枝 芍药 细辛三两 甘草（炙） 通草二两 大枣二十五枚 
仲景又曰∶其人素有久寒者加吴茱萸二升、生姜半斤，酒六升，和煮，名四逆加吴茱萸 
生姜 
厥阴为藏血之经，故当归四逆汤以和营为主，加桂枝、细辛以和卫，营卫和则厥自解矣。 
虽有寒而不加姜附者，恐燥烈太过，劫阴耗血也。 



<目录>卷三\祛寒之剂

<篇名>四逆散

属性：柴胡 芍药（炒） 枳实（麸炒） 甘草（炙） 
等分为末，水调饮。 
四逆散乃表里并治之剂。热结于内，阳气不能外达，故里热而外寒，又不可攻下以碍厥。 
故但用枳实以散郁热，仍用柴胡以达阳邪，阳邪外泄，则手足自温矣。 



<目录>卷三\祛寒之剂

<篇名>真武汤

属性：附子（炮）一枚 白术（炒）三两 茯苓 白芍（炒） 生姜三两 
北方曰幽都，乃阴寒湿浊之地，赖真武之神，运用水火以镇摄之，浊阴方渐得解散。此 
方取名真武，乃专治肾脏之剂。坎之为象，一阳居二阴之中。水中之火，是为真火，此火一 
衰，则肾水泛滥。停于下焦，则腹痛自利；水气犯中焦，则作哕，欲吐不吐；水气犯上焦， 
则咳嗽、心悸、头眩。方中姜、附以助真阳，用苓、术以制二阴，水气一收，则上中下三焦 
俱无病矣。 



<目录>卷三\祛寒之剂

<篇名>白通加人尿猪胆汁汤

属性：葱白四茎 干姜一两 附子（炮）一枚 人尿五合 猪胆汁一合 
少阴病，下利脉微。服白通汤后，利不止，厥逆无脉，此为阴寒过甚，阳气将绝之候。 
加人尿、猪胆汁者，以类相从之义也。服后脉暴出，则阳气尽泄，孤立无根据，故随脱而死。 
脉微续者，阳气渐回，以次可复，故得生。外用葱艾熨灸气海、关元。表里通阳，亦为善策。 



<目录>卷三\祛寒之剂

<篇名>吴茱萸汤

属性：吴茱萸（泡）一升 人参三两 大枣十二枚 生姜六两 
吴茱萸辛烈善降，得姜之温通，用以破除阴气有余矣。又恐辛燥太过，耗气劫阴，故用 
人参、大枣之甘缓以济之，又能补土扶阳，使浊阴不得上乾清道，治法更为周到。 



<目录>卷三\祛寒之剂

<篇名>大建中汤

属性：蜀椒二合 干姜四两 人参二两 
煎，去滓，内饴糖一升，微煎温服。 
非人参不能大补心脾，非姜椒不能大祛寒气，故曰大建中。又有饴糖之甘缓以杀姜椒之 
辛燥。非圣于医者，不辨有此。 



<目录>卷三\祛寒之剂

<篇名>十四味建中汤

属性：黄 （蜜炙） 人参 白术（土炒） 茯苓 甘草（蜜炙） 半夏（姜制） 当归（酒 
洗） 白芍（酒炒） 熟地 川芎 麦冬 肉苁蓉 附子 肉桂 
加姜枣煎。 
于十全大补中又加四味，究竟阳药太多，若以治阴虚之劳瘠，非抱薪救火乎？至乐令建 
中汤，加柴胡、细辛之开透善走，欲其创建中气，不亦难乎！ 



<目录>卷三\祛寒之剂

<篇名>小建中汤

属性：桂枝 生姜三两 芍药六两 甘草（炙）一两 大枣十二枚 
入饴糖一升，微火解服。 
肝木太强，则脾土受制。脾阳不运，虚则寒生，阴气日凝，阳气日削，故见肠鸣、泄泻、 
腹痛等症。小建中汤之义，全在抑木扶土。当从吴氏之说，用肉桂而不用桂枝。肉桂温里， 
桂枝解表，用各有当也。且肉桂性能杀木，合芍药以制肝，又用姜、枣、甘草、饴糖之甘温 
以补脾，斯中州之阳气发舒，而阴寒尽退矣。 



<目录>卷三\祛寒之剂

<篇名>白术附子汤

属性：白术二两 甘草一两 附子（炮）一枚 
每服五钱。 姜五片、枣一枚煎。 
此为治肾风之药，肾为水脏，得火则平，而浊阴退所矣。若肝风头眩，则当用养血之剂。 
误用此方，则风火相搏，而病益剧，不可不知也。 



<目录>卷三\祛寒之剂

<篇名>益元汤

属性：附子（炮） 干姜 艾叶 黄连 知母 人参 麦冬 五味子 甘草 
加姜、枣、葱白煎，入童便一匙，冷服。 
戴阳者，阴不抱阳、虚阳上浮，几几欲绝。若误作热症治，立见败坏。此方用姜、附、 
艾叶 



<目录>卷三\祛寒之剂

<篇名>回阳救急汤

属性：附子（炮） 干姜 肉桂 人参五分 白术 茯苓一钱 半夏 陈皮七分 甘草二分 
五味子九粒 
加姜煎，入麝三厘调服。无脉加猪胆汁，泄泻加升麻、黄 ，呕吐加姜汁，吐涎沫加盐 
炒吴茱萸。 
此方治中寒之缓症则可。若云救急，则姜附中又合六君、五味子，反令姜、附之性多所 
牵制，不如四逆汤，为能斩关夺门也。 



<目录>卷三\祛寒之剂

<篇名>四神丸

属性：破故纸（酒浸一宿，炒）四两 五味子（炒）三两 肉豆蔻（面裹煨）二两 吴茱萸（盐 
汤泡）一两 
用大枣百枚、生姜八两，切片同煮烂，去姜，取枣肉捣丸。每服二钱，临卧盐汤下。 
命门为日用之火，所以薰蒸脾胃，运化谷食。若肾泻者，宜二神丸。脾泻者，若由木旺 
克土，则吴茱萸能散厥阴之气，用以抑木则可；非此则不如去五味子，吴萸，加茴香，木香 
者之为佳也。 



<目录>卷三\祛寒之剂

<篇名>感应丸

属性：木香 肉豆蔻 丁香一两五钱 干姜（炮） 百草霜一两 杏仁一百四十粒（去皮尖） 巴 
豆七十粒（去心、皮、膜、油） 
巴豆、杏仁另研，同前药末和匀，用好黄蜡六两溶化，重绢滤去渣，好酒一升，于砂锅 
内煮数沸，候酒冷蜡浮，用清油一两，铫内熬熟，取蜡四两同化成汁，就铫内和前药末乘热 
拌匀，丸如豆大。每服三十丸，空心姜汤下。 
制方之法，极有巧思，然走者太走，而涩者太涩，偏师陷阵，终不如堂堂正正之为得也。 
誉之者叹为虽有巴豆，服之不泻，此不过藉蜡性为之封固耳，吾不敢以为神妙也。 



<目录>卷三\祛寒之剂

<篇名>导气汤

属性：川楝子四钱 木香三钱 茴香二钱 吴茱萸一钱（汤泡） 
长流水煎。 
此为治疝之通剂，有川楝子苦寒，济以茴香、木香、吴萸之辛温，肝肾并顾，寒湿尽祛， 
至为妥善。 



<目录>卷三\祛寒之剂

<篇名>天台乌药散

属性：乌药 木香 茴香（盐炒） 良姜（炒） 青皮五钱 槟榔二个 川楝子十个 巴豆七 
十一粒 
先以巴豆微打破，同川楝麸炒黑，去麸及巴豆，同余药为末，酒下一钱。 
治疝大法，当温肾柔肝，兼治寒湿，何至用巴豆之峻攻，不及导气汤远矣。 



<目录>卷三\祛寒之剂

<篇名>疝气方

属性：吴茱萸 枳壳 栀子 山楂（炒） 荔枝核（ ） 
等分为末。空心，长流水下二钱。 
此方亦平易近人，虽无近效，然较之乌药散要稳妥多矣。 



<目录>卷三\祛寒之剂

<篇名>橘核丸

属性：橘核 川楝子 海藻 海带 昆布 桃仁二两 延胡索 浓朴 枳实 木通 桂心 木 
香五钱 
酒糊丸盐汤或酒下。 
此乃治 疝之专剂。理气、破血、软坚、行水之法俱备，其知痛楚者不可误用。 



<目录>卷三\清暑之剂

<篇名>四味香薷饮

属性：香薷一两 浓朴（姜汁炒） 扁豆（炒）五钱 黄连（姜炒）三钱 
冷服。 
暑湿 三气，初学不能分别，多致错误，今为明白言之。时当夏令，天气下降，地气上 
升，人处其中。暑上侵而湿下袭，暑为天之气，湿乃地之气，其热之甚者则为 ，此三气之 
分也。今就暑病门中，先论暑症，虽有冒暑、伤暑、中暑、伏暑等名，不过略分轻重，其为 
阳邪则一也，其因暑而贪凉受风者便是伤风，因暑而食冷受寒者便是伤寒，但与冬月之伤风、 
伤寒治法不同。因暑伤风，当辛凉表散；因暑伤寒当于清解中参用温药，此为正法。四味香 
薷饮，乃治感冒暑气、阳邪遏抑之剂，即冬月伤风中用桂枝、荆、防之例。今人误以香薷为 
凉药，不论是何暑病，首先用之，殊可怪叹。 



<目录>卷三\清暑之剂

<篇名>清暑益气汤

属性：黄 一钱 人参一钱 白术（炒）五分 苍术一钱 神曲五分（炒） 陈皮 青皮（麸 
炒） 甘草（炙） 麦冬 五味子 当归（酒洗） 黄柏（酒炒） 泽泻各二分 升麻一钱 葛 
根三分 
姜枣煎。 
清暑益气汤，药味庞杂，补者补而消者消，升者升而泻者泻，将何所适从乎？且主治下， 
有胸满气促一条，则黄 、升麻在所当禁。予谓此等症，但须清心养胃，健脾利湿足矣，何 
必如此小题大做。东垣先生，予最为服膺，惟此等方不敢阿好。 



<目录>卷三\清暑之剂

<篇名>生脉散

属性：人参 麦冬五分 五味子七粒 
肝主气，心主血。生脉散养心肺之阴，使气血得以荣养一身；而又有酸敛之品，以收耗 
散之气，止汗定咳。虚人无外感者，暑月宜之。 



<目录>卷三\清暑之剂

<篇名>六一散

属性：滑石六两 甘草一两 
为末，冷水或灯心汤调下。本方加辰砂，名益元散；加薄荷，名鸡苏散；加青黛，名碧 
玉散。 
六一散，施之于体壮热盛，浓浓太过之人则可。若体虚气弱者，则寒伤脾而滑伤肾，反 
致饮食减少，津亏作渴。至益元散、鸡苏散、碧玉散，亦同此例也，不可因夏月而一概混投。 



<目录>卷三\清暑之剂

<篇名>缩脾饮

属性：砂仁 草果（煨去皮） 乌梅 甘草（炙）四两 扁豆（炒研） 干葛二两。 
方中辛燥太过，用以健脾去湿则可。若谓清暑、除烦、止渴，吾不谓然。 



<目录>卷三\清暑之剂

<篇名>消暑丸

属性：半夏一斤（醋五斤煮干） 茯苓 甘草 半斤（生用） 
姜汁糊丸，勿见生水。热汤下。 
消暑丸不治暑而治湿，使湿去而暑亦降，用意甚佳。然必须兼清解之药一、二味为得。 



<目录>卷三\清暑之剂

<篇名>大顺散

属性：干姜 桂 杏仁（去皮尖） 甘草等分。 
先将甘草用白砂炒，次入姜、杏炒过，去砂，合桂为末。每服二钱。 
此即治暑月之伤寒也。因暑伤寒，故但治寒而不治暑。 



<目录>卷三\利湿之剂

<篇名>五苓散

属性：猪苓 茯苓 白术（炒）十八铢 泽泻一两六铢半 桂五钱 
湿为地之气，其中人也缓，其入人也深，其为病也不可以疾而已。坐卧卑湿，汗渍雨淋， 
此湿之自外来者也；多食浓腻，过嗜茶酒，此湿之自内生者也。治湿必先理脾，脾土健运， 
始能渗湿，此定法也。又须分利，使浊阴从下而出，亦定法也。五苓散，仲景本为脉浮、小 
便不利、微热、消渴、表里有病者而设。方中宜用桂枝，不可用肉桂。后人遂通治诸湿、腹 
满、水饮、水肿、呕逆、泄泻、水寒射肺或喘或咳、中暑烦渴、身热头痛、膀胱热、便秘而 
渴、霍乱吐泻、痰饮湿症、身痛身重等症。总之治寒湿则宜用肉桂，不宜用桂枝。若重阴生 
阳，积湿化热，盒饭加清利之药，并桂枝亦不可用矣。至加减之附方，各有宜称，亦当细细 
参之。 



<目录>卷三\利湿之剂

<篇名>猪苓汤

属性：猪苓 泽泻 茯苓 滑石 阿胶各一两 
五苓散治湿浊不化，故用术桂，以通阳而化浊；猪苓汤治阳邪入里，故用滑石、阿胶， 
以降热而存津。至于统治少阴下利，六七日，咳而呕渴，心烦不得眠，乃借泻膀胱以清肾脏， 
是活用之法，而非正治也。 



<目录>卷三\利湿之剂

<篇名>茯苓甘草汤

属性：茯苓 桂枝二两 甘草一两 生姜二两 
茯苓宜于独重，以其能渗湿安神也。姜桂性温，开解腠理，能逐水气从毛窍而出，用甘 
草以补土和中，方法特妙。 



<目录>卷三\利湿之剂

<篇名>小半夏加茯苓汤

属性：半夏一升 茯苓三两 生姜半斤 
古人立方，有药味少而分两重者，专走一门，为功甚巨，如半夏等汤是也。痰去，则眩 
悸自 



<目录>卷三\利湿之剂

<篇名>加味肾气丸

属性：熟地四两 茯苓三两（乳拌） 山药（炒） 丹皮（酒炒） 山萸肉（酒润） 泽泻（酒 
浸） 川牛膝（酒浸） 车前子（炒） 肉桂一两 附子（制）五钱 
蜜丸。 
此方之妙，全在导龙归海。命肾之火衰微，浊阴日渐凝结，始则小便不利，继则水气泛 
溢，腹胀肢肿。但用分利之剂，徒然耗正劫阴，小便仍不能利，惟用附桂以直达命肾，使命 
门之火得以熏蒸脾胃，肾中之真阳发越，则肾气通畅，而寒水亦行，小便通，则泛滥之水如 
众流赴壑矣。人但知水能克火，而不知火亦能制水，发阳光以消阴翳，此类是也。 



<目录>卷三\利湿之剂

<篇名>越婢汤

属性：麻黄六两 石膏八两 生姜三两 甘草二两 大枣十二枚 
风与水在皮肤之间，故但肿而胀，变小青龙之制，使风、水俱从毛窍而出，故名越婢。 
越婢者，悦脾也。 



<目录>卷三\利湿之剂

<篇名>防己黄汤

属性：防己 黄 一两 白术七钱五分 甘草五钱（炙） 
每服五钱，加姜枣煎。 
去风先养血，治湿先健脾，此一定之法。此症乃风与水相乘，非血虚生风之比。故但用 
治风逐水健脾之药，而不必加血药。但得水气去而腠理实，则风水亦不能独留矣。 



<目录>卷三\利湿之剂

<篇名>肾着汤

属性：干姜（炮） 茯苓四两 甘草（炙） 白术（炒）二两 
方中但燥湿健脾，而不用温肾之药。缘此症乃积湿下注于肾，非肾之寒水为病也。若虚 
寒之体，即少加附子、杜仲亦可。 



<目录>卷三\利湿之剂

<篇名>舟车丸

属性：黑牵牛四两（炒） 大黄二两（酒浸） 甘遂（面裹煨） 大戟（面裹煨） 净芫花（醋 
炒） 青皮（炒） 橘红一两 木香五钱 轻粉一钱 
水丸。 
仲景十枣汤，已极峻厉，此更厉而加厉，纵形气俱实，岂能堪此。予谓此等症全是阴结， 
非阳不通，宜用附桂兼疏肝逐水之剂。此等方法万不可用。 



<目录>卷三\利湿之剂

<篇名>疏凿饮子

属性：羌活 秦艽 槟榔 大腹皮 茯苓皮 椒目 木通 泽泻 赤小豆 商陆等分 
加姜皮煎 
疏凿饮，名色甚佳，用药亦较舟车丸已轻一等，然吾见服商陆者，必然大泻，胸腹骤宽， 
不超时而复胀，万无生理。盖逐水自前阴而出者得生，自后阴而出者必死，学人慎之哉！ 



<目录>卷三\利湿之剂

<篇名>实脾饮

属性：白术（土炒） 茯苓 甘草（炙） 浓朴（姜炒） 木香 附子 大腹皮 草豆蔻 木 
瓜片 黑姜 
加姜枣煎 
主治条下，有色悴声短、口不渴、二便利数语，则此症乃脾肾虚寒。当用香砂六君，合 
温肾渗湿之剂。若徒事破气利湿，色悴者不更加憔悴乎。 



<目录>卷三\利湿之剂

<篇名>五皮饮

属性：五加皮 地骨皮 茯苓皮 大腹皮 生姜皮 
此亦为水邪客于皮肤而设。以其病不在上，故不用发汗逐水之法，而但利小便也。 



<目录>卷三\利湿之剂

<篇名>麦门冬汤

属性：麦门冬五十枚（姜炒） 粳米五十粒 
麦门冬汤，解之者多谈玄理，予则谓初起便见喘满，则明是清肃之令不能下行，故水溢 
高原也。拟以桑白皮、栝蒌皮、苡仁米等代之，亦未为不可。 



<目录>卷三\利湿之剂

<篇名>羌活胜湿汤

属性：羌活 独活一钱 川芎 本 防风 甘草（炙）五分 蔓荆子三分 
此为治在表之湿，故独用风药。关节利则湿除矣，且属外来之浅恙，本不在健运分消之 
例。 



<目录>卷三\利湿之剂

<篇名>中满分消丸

属性：浓朴（炒）一两 枳实（炒） 黄连（炒） 黄芩（炒） 半夏（姜制）五钱 陈皮 知 
母（炒）四钱 泽泻三钱 茯苓 砂仁二钱 干姜二钱 姜黄 人参 白术（炒） 甘草（炙） 
猪苓一钱 
蒸饼丸，焙热服。 
中满分消丸，解者谓治热胀，此不过脾胃失职，积湿所化之热耳，并非实火也。若有实 
火，则水气安得横行，浊阴岂得复盛乎？惟其寓补脾胃之法于分消解散之中，不伤元气，极 
为正法。 



<目录>卷三\利湿之剂

<篇名>中满分消汤

属性：川乌 干姜 生姜 黄连 人参 当归 泽泻 青皮 麻黄 荜澄茄 柴胡二钱 吴茱 
萸草蔻仁 浓朴 黄 黄柏五分 益智仁 木香 半夏 茯苓 升麻三分 
热服。 
此方于大队温补中，用黄连、黄 ，所谓从权以寒热药下之也。于中又升散，又分利， 
虽属开鬼门，洁净府之法，究竟歧路太多矣。 



<目录>卷三\利湿之剂

<篇名>大橘皮汤

属性：滑石六钱 甘草一钱 赤茯苓一钱 猪苓 白术（土炒） 泽泻 桂五分 陈皮一钱五 
分木香 槟榔三分 
加姜煎，每服五钱 
利小便，即所以实大肠，使小肠之水渗入膀胱，而不入大肠，则五苓散中肉桂一味尤为 
得力也。 



<目录>卷三\利湿之剂

<篇名>茵陈蒿汤

属性：茵陈六两 大黄二两（酒浸） 栀子十四枚（炒） 
凡发黄症，二便不利者，用大黄；若二便如常，当去大黄用黄连；至寒湿阴黄，则又当 
于分利中用热药矣。 



<目录>卷三\利湿之剂

<篇名>八正散

属性：车前子 木通 瞿麦 蓄 甘草梢 栀子（炒黑） 滑石 大黄 
加灯草煎。 
此方治实火下注小肠、膀胱者则可。若阴虚夹湿火之体，盒饭去大黄，加天冬、丹参、 
丹皮 



<目录>卷三\利湿之剂

<篇名>萆厘清饮

属性：川萆 石菖蒲 乌药 益智仁等分 甘草梢 减半 
入盐，食前服。 
凡淋症，皆由于湿热，小便频数，其为肾虚夹热可知，但当于滋肾中加清利之药。若乌 
药、益智仁之温涩，是反行禁锢而非厘清。解者谓此以疏泄为禁止，吾不谓然。 



<目录>卷三\利湿之剂

<篇名>琥珀散

属性：滑石二钱 琥珀 木通 蓄 木香 当归 郁金（炒）一钱 
为末服。 
上焦之热下注小肠、膀胱，精道与溺道混淆，故成淋症。此于清利中少加气药，以厘清 
浊， 



<目录>卷三\利湿之剂

<篇名>防己饮

属性：防己 木通 槟榔 生地（酒炒） 川芎（炒） 白术（炒） 苍术（盐炒） 黄柏（酒 
炒） 甘草梢 犀角 
食前服。 
湿热为病，不宜调补，亦不宜攻下。此方于健脾燥湿中，寓滋阴凉血之法，最为合度。 



<目录>卷三\利湿之剂

<篇名>当归拈痛方

属性：茵陈（酒炒） 羌活 防风 升麻 葛根 苍术 白术 甘草（炙） 黄芩（酒炒） 苦 
参（酒炒） 知母（酒炒） 当归 猪苓 泽泻 
空心服 
疏风所以胜湿，健脾所以渗湿，通小便所以利湿。上下中三焦之湿尽去，则热亦解散， 
而遍身之痛止矣。此不治痛，而痛自止之法也。 



<目录>卷三\利湿之剂

<篇名>禹功散

属性：黑牵牛四两 茴香一两（炒） 
为末，每一钱姜汁调下。 
此方峻猛，不可轻用。 



<目录>卷三\利湿之剂

<篇名>升阳除湿防风汤

属性：苍术（泔浸）四钱 防风二钱 茯苓 白术 芍药一钱 
姜枣煎。 
但升阳实脾，而浊阴自化，尤妙在不用升麻，最为的当。 



<目录>卷三\润燥之剂

<篇名>琼玉膏

属性：地黄四斤 茯苓十二两 人参六两 白蜜二斤 
先将地黄熬汁，去渣，入蜜炼稠，再将参苓为末，和入磁罐封，水煮半日，白汤化服。 
燥者，燥烈也，不能滋润也。喻嘉言作凉字解，予于《医醇剩义》中已详论之。如琼玉 
膏之润燥亦善策也，人参、地黄气血并补，金水相生；又加茯苓以宁心而补土，则水升火降， 
而 



<目录>卷三\润燥之剂

<篇名>炙甘草汤

属性：甘草（炙）四两 生姜 桂枝三两 人参 阿胶（蛤粉炒）二两 生地黄一斤 麦冬（去 
心） 麻仁半斤（研） 大枣十二枚 
水、酒各半煎。内阿胶烊化服。 
或疑姜桂之辛温，恐不可以润燥，不知此方仲景原为伤寒脉结代，余邪未解者而设。故 
温散与清润并行，使外邪清，则正气醒，而血脉复也。 



<目录>卷三\润燥之剂

<篇名>麦门冬汤

属性：麦门冬七升 半夏一升 人参三两 甘草二两 大枣十二枚 粳米三合 
半夏之性，用入温燥药中则燥，用入清润药中，则下气而化痰。胃气开通，逆火自降，与徒用清寒者，真有霄壤之 
别。 



<目录>卷三\润燥之剂

<篇名>活血润燥生津汤

属性：当归 白芍 熟地一钱 天冬 麦冬 栝蒌各八分 桃仁（研） 红花五分 
生津养血，本润燥之正法。但桃仁、红花虽云活血，恐其破血耳。 



<目录>卷三\润燥之剂

<篇名>清燥汤

属性：黄 一钱五分 苍术（炒）一钱 白术（炒） 陈皮 泽泻五分 人参 茯苓 升麻三 
分当归（酒洗） 生地 麦冬 甘草（炙） 神曲（炒） 黄柏（酒炒） 猪苓二分 柴 
胡黄连（炒）一分 五味子九粒 
每服五钱 
方名清燥汤，而所用之药，乃有二术、陈皮、黄柏、神曲等。以此清燥，非抱薪救火乎？ 
不知此症之要，全在肺金受湿热之邪一语。盖热为积湿所化，湿不去则热不清，徒用清滋， 
留湿即以留热，故毅然用燥湿之品，使湿去而热亦清，此其所以为清燥乎？ 



<目录>卷三\润燥之剂

<篇名>滋燥养荣汤

属性：当归（酒洗）一钱 生地 熟地 芍药（炒） 黄芩（酒炒） 秦艽一钱 防风 甘草 
五分 
若大便风秘，便可用秦艽、防风；若大便如常，盒饭减去。风药善走与火铄肺金不宜。 



<目录>卷三\润燥之剂

<篇名>搜风顺气丸

属性：大黄（九蒸九晒）五两 火麻仁 郁李仁（去皮） 山药（酒蒸） 山茱肉 车前子 牛 
膝（酒蒸）二两 菟丝子（酒洗） 独活 防风 槟榔 枳壳（麸炒）一两 
蜜丸。 
此不过因大肠秘结，以之润肠通气耳，乃本方自注∶“久服则可百病皆除。”安有大黄、 
槟榔之峻下，而可以常服者乎？ 



<目录>卷三\润燥之剂

<篇名>润肠丸

属性：大黄 归尾 羌活五钱 桃仁（研） 火麻仁（去壳）一两 
蜜丸。 
此以通为润，非专于清润也。伏火燥结，得涤荡而始清，不待润而燥自除矣。 



<目录>卷三\润燥之剂

<篇名>通幽汤

属性：当归身 升麻 桃仁（研） 红花 甘草（炙）一钱 生地黄 熟地五分 
虽云病在幽门，亦无专治幽门之药，不外调和气血，开通胃府，清升浊降，而上下自安。 
惟不用香燥攻下，最为有识。 



<目录>卷三\润燥之剂

<篇名>韭汁牛乳饮

属性：韭菜汁 牛乳 
等分，时时呷之。 
韭汁祛瘀生新，又能开通胃气；牛乳补血润燥，兼通大肠。不用辛热，劫阴伤津，洵为 
良法。 



<目录>卷三\润燥之剂

<篇名>黄汤

属性：黄 熟地 芍药 五味子 麦冬三两 天冬 人参 甘草三钱 茯苓一两 
每服三钱。加乌梅、姜、枣煎。 
气血并补，敛阴生津，极为有力。惟方既有五味，不必再加乌梅。 



<目录>卷三\润燥之剂

<篇名>消渴方

属性：黄连 天花粉 生地汁 藕汁 牛乳 
将黄连、花粉为末调服。 
治胃热消渴，无花粉宜重用，黄连当用胡连，盖川连但能泻心火，生津止渴不如胡连之 
为佳也。 



<目录>卷三\润燥之剂

<篇名>地黄饮子

属性：人参 黄 （蜜炙） 甘草（炙） 生地 熟地 天冬 麦冬 枇杷叶（蜜炙） 石斛 泽 
泻枳壳（麸炒） 
等分，每服三钱。 
此方妙处在清金润肺，以益水之源；又有泽泻、枳壳以泄郁热。斯渴止而烦躁亦除矣。 



<目录>卷三\润燥之剂

<篇名>白茯苓丸

属性：茯苓 黄连 花粉 萆 熟地 人参 覆盆子 玄参一两 石斛 蛇床子七钱五分 
鸡 三十具 
蜜丸，磁石汤送下。 
金水俱伤，方成下消。蛇床子燥烈如火，万不可用，即鸡 之消导、磁石之镇坠，皆 
非此症所宜。 



<目录>卷三\润燥之剂

<篇名>桑白皮等汁十味煎

属性：桑白皮一斤 地骨皮三斤（合煎） 生地汁五升 麦冬汁二升 生葛根汁 竹沥三升 生 
姜汁 白蜜一升 枣膏一升 牛酥三合 
颇有清肺化痰、除热止咳之力。但久虚者恐其滑肠。或再加茯苓、怀药、苡仁等，培土 
正以生金也。 



<目录>卷三\润燥之剂

<篇名>治久嗽方

属性：白蜜二斤 生姜二斤（取汁） 
先秤铜铫，知斤两讫，纳蜜、姜汁，微火熬，令姜汁尽，惟有蜜斤两在则止，每含如枣大一丸，日三服。 
肺有伏寒，久咳不止者可用。若阴虚者不宜。 



<目录>卷三\润燥之剂

<篇名>猪膏酒

属性：猪脂 姜汁各二升（熬取三升，再入酒） 酒五合 
分三服。 
不过有此一法耳，若欲以此取效，吾恐其不能也。 



<目录>卷三\润燥之剂

<篇名>麻仁苏子粥

属性：火麻仁 紫苏子等分 
洗净，合研，再用水研取汁煮粥啜。 
气血亏虚，不可通利，惟此润导之法最宜。 



<目录>卷四\泻火之剂

<篇名>黄连解毒汤

属性：黄连 黄芩 黄柏 栀子各等分 
此治实邪实火、表里俱盛之剂。故用黄芩泻肺火，黄连泻心火，黄 泻肾火，又用栀子， 
令上焦之热邪委婉而下。三焦通治，药力颇峻。若表里俱热、胸痞、便秘、谵语者，盒饭去 
去而热亦退。须细辨之。 



<目录>卷四\泻火之剂

<篇名>附子泻心汤

属性：大黄一两 黄连 黄芩一两 附子一枚（去皮） 
伤寒痞满，在心胸而不在胃，故用三黄以泻痞而去热；然恶寒、汗出、阳气亦虚，故用 
附子温肾固阳。寒热并用，各有精义，非仲景其孰能之。 



<目录>卷四\泻火之剂

<篇名>半夏泻心汤

属性：半夏半升 黄连一两 黄芩 甘草（炙） 人参 干姜三两 大枣十二枚 
此为误下胸痞而设。阳邪郁于上焦，既不能下，又不能仍从毛窍而出，惟有苦寒泻热之 
法，方能消痞解邪。而又恐阳邪既去，浊阴上干，故于清泻中参入辛温，以预截后患，此所 
以为 



<目录>卷四\泻火之剂

<篇名>白虎汤

属性：石膏一斤 知母六两 甘草二两 粳米六合 
先煮石膏数十沸，再投药、米。米熟汤成，温服。 
同一石膏也，合麻黄用之，则为青龙；合知母用之，则为白虎。一则欲其兴云致雨以解 
外邪；一则欲其清肃肺胃，荡涤内热，义各有当也。然用此方者，必须审而又审，自汗而渴， 
脉大有力，数者咸备，方可与之。若一误投，祸不旋踵。盖缘此症为湿热郁蒸，故有汗而烦 
热不解。既有汗，故不可表，表则阳脱；亦不可下，下则耗阴。惟有大清肺卫之热为正法也。 



<目录>卷四\泻火之剂

<篇名>竹叶石膏汤

属性：竹叶二把 石膏一斤 人参三两 甘草（炙）二两 麦冬一斤 半夏半升 粳米半升 
加姜煎。 
治肺胃虚热，故加人参、麦冬，加竹叶者，恐虚阳内犯胞络也。 



<目录>卷四\泻火之剂

<篇名>升阳散火汤

属性：柴胡八钱 防风二钱五分 葛根 升麻 羌活 独活 人参 白芍五钱 炙甘草三钱 
生甘草三钱 
每服五钱。加姜、枣煎。 
郁结之火，逆而折之，则其势愈激而上升。此则全用风药解散，盖火得风力而升，亦因 
风力 



<目录>卷四\泻火之剂

<篇名>凉膈散

属性：连翘四两 大黄（酒浸） 芒硝 甘草二两 栀子（炒黑） 黄芩（酒炒） 薄荷一两 
为末，每服三钱。加竹叶，生蜜煎。 
解此方者，但云此上、中二焦泻火之药。既下焦无病，岂得轻用芒硝？观仲景三承气汤， 
邪在上者，不用芒硝可知也。殊不知主治条下有“大小便秘”一语，则下焦安得不并治乎？ 



<目录>卷四\泻火之剂

<篇名>当归龙荟丸

属性：当归（酒洗） 龙胆草（酒洗） 栀子（炒黑） 黄连（炒） 黄柏（炒） 黄芩（炒） 
一两大黄（酒浸） 青黛（水飞） 芦荟五钱 木香二钱 麝香五分 
蜜丸，姜汤下。 
苦寒之至，无以复加，此等峻剂，岂可轻试？予意去三黄二香，庶几可用耳。 



<目录>卷四\泻火之剂

<篇名>龙胆泻肝汤

属性：龙胆草（酒炒） 黄芩（炒） 栀子（酒炒） 泽泻 当归（酒炒） 车前子 木通 生 
地（酒炒） 柴胡 生甘草 
肝胆火盛，湿热郁蒸者，此方为宜。下部发病者尤妙。 



<目录>卷四\泻火之剂

<篇名>左金丸

属性：黄连六两（姜汁炒） 吴茱萸一两（盐水炒） 
水丸。 
此方之妙全在苦降辛开，不但治胁痛、肝胀、吞酸、疝气等症，即以之治时邪、霍乱、 
转筋 



<目录>卷四\泻火之剂

<篇名>泻青丸

属性：龙胆草 山栀（炒） 大黄（酒蒸） 川芎 当归（酒洗） 羌活 防风 
等分，蜜丸。竹叶汤下。 
肝性至刚，宜柔而不宜伐。此方但泻肝经之郁火则可，若以之治惊恐、筋痿等症， 
吾未见其 



<目录>卷四\泻火之剂

<篇名>泻黄散

属性：防风四两 藿香七钱 山栀（炒黑）一两 石膏五钱 甘草二钱 
上末微炒，香酒调服。 
有风药以散伏火，有清药以泻积热。而又用甘缓以和中，使不伤正气，此法颇佳。 



<目录>卷四\泻火之剂

<篇名>清胃散

属性：生地 丹皮 黄连 当归 升麻 
凉血解热，升阳散火。胃气清，则诸病自除矣。 



<目录>卷四\泻火之剂

<篇名>甘露饮

属性：生地 熟地 天冬 麦冬 石斛 茵陈 黄芩 枳壳 枇杷叶 甘草等分 
每服五钱。 
治胃虚发热，兼有血症者则可。若积湿化热，又无血症者，当去地黄，加花粉、茯苓等 
为佳。 



<目录>卷四\泻火之剂

<篇名>泻白散

属性：桑白皮 地骨皮一钱 甘草五分 粳米百粒 
易老加黄连。 
肺金有火，则清肃之令不能下行，故洒淅寒热，而咳嗽喘急。泻肺火而补脾胃，则又顾 
母法 



<目录>卷四\泻火之剂

<篇名>导赤散

属性：生地 木通 甘草梢 淡竹叶 
等分煎。 
心经之火，每移于小肠，表里相传也。故治小肠之火，必兼清心，此为定法。 



<目录>卷四\泻火之剂

<篇名>莲子清心饮

属性：石莲肉 人参 黄 茯苓 柴胡三钱 黄芩（炒） 地骨皮 麦冬 车前子 甘草 
（炙）二钱 
空心服。 
柴胡散肝胆之阳邪，木不助火，则心气亦安，又有参 足以制之。故虽发热烦渴而不相 
妨也。 



<目录>卷四\泻火之剂

<篇名>导赤各半汤

属性：黄连 黄芩 犀角 知母 山栀 滑石 甘草 茯神 麦冬 人参 
加灯心、姜、枣煎。 
越经症乃心经之热邪，上而通肺，本与小肠无关，其必兼泻小肠者，欲令上焦之邪俱从 
小肠出也。 



<目录>卷四\泻火之剂

<篇名>普济清毒饮

属性：黄芩（酒炒） 黄连（酒炒）五钱 陈皮（去白） 甘草（生用） 玄参二钱 连翘 板 
蓝根 马勃 鼠粘子 薄荷一钱 僵蚕 升麻七分 柴胡 桔梗二钱 
为末，汤调，时时服之。 
天行疠气，最为酷烈。病在上焦者，天气中人，必于上也。此方清热解毒，祛疠疫之气 
最为精当。 



<目录>卷四\泻火之剂

<篇名>清震汤

属性：升麻 苍术五钱 荷叶一枚 
雷头风者，本风阳上扰之症，故宜升散而不宜清寒。 



<目录>卷四\泻火之剂

<篇名>紫雪

属性：黄金百两 寒水石 石膏 滑石 磁石（水煮）三斤 （捣，煎去渣，入后药） 升麻 玄 
参甘草（炙）半斤 犀角 羚羊角 沉香 木香五两 丁香一两（并捣挫，入前药汁中煎， 
去渣，入后药） 朴硝 硝石各一斤（提净入前药汁中，微火煎，不住手将柳木搅，候汁欲 
凝，再入后药）辰砂三两（研细） 麝香一两二钱（研细入前药拌匀） 
合成退火气。冷水调服，每一二钱。 
清火解毒。清神辟秽，色色俱备，治温疫热毒瘴气极佳。 



<目录>卷四\泻火之剂

<篇名>人参清肌散

属性：人参 白术 茯苓 甘草（炙） 当归 赤芍 柴胡 干葛 半夏曲 
加姜、枣煎。 
四君以补气，归芍以养血，营卫调则虚烦自退。加柴葛者，因潮热无汗，欲使阳明之邪 
从肌表出也。 



<目录>卷四\泻火之剂

<篇名>白术除湿汤

属性：人参 赤茯苓 甘草（炙） 柴胡五钱 白术一两 生地黄 地骨皮 知母 泽泻七钱 
每服五钱。 
湿胜必化热，重阴生阳也。此方名曰“除湿”，而清热之法悉寓乎其中，此真善于清热 
者。 



<目录>卷四\泻火之剂

<篇名>清骨散

属性：银柴胡一钱五分 胡黄连 秦艽 鳖甲（童便炙） 地骨皮 青蒿 知母二钱 甘草 
（炙）五分 
病至骨蒸劳热，全是有阳无阴矣。大剂养血尚恐不及，徒用清凉，岂能有济。且反伤胃 
气，非善治也。 



<目录>卷四\泻火之剂

<篇名>石膏散

属性：石膏 
研细，每夕新汲水服方寸匕，取热退为度。 
石膏非可常服之物，前哲虽有是方，吾不取也。 



<目录>卷四\泻火之剂

<篇名>二母散

属性：知母（炒） 贝母（炒） 
等分，为末服。古方二母各一两，加巴霜十粒，姜三片，临卧白汤嚼服。 
但用二母，力亦浅薄，古方加巴霜十粒，尤为不伦。 



<目录>卷四\泻火之剂

<篇名>利膈汤

属性：薄荷 荆芥 防风 桔梗 甘草 人参 牛蒡子（炒） 
等分为末，每服二钱，或加僵蚕。 
痰火闭塞，故成咽痛，寒凉遏抑，益之病耳。此用轻清解散之法，全不用寒凉，最为妙 
法。 



<目录>卷四\泻火之剂

<篇名>甘桔汤

属性：甘草二两，桔梗一两，或等分。 
甘、桔二味，为咽喉必用之药。至于加味之法，则当随症而施。 



<目录>卷四\泻火之剂

<篇名>玄参升麻汤

属性：玄参 升麻 甘草各等分 
玄参清上焦浮游之火，升麻升阳而解毒，甘草清热而解毒。药只三味，简而能到。 



<目录>卷四\泻火之剂

<篇名>消斑青黛饮

属性：青黛 黄连 犀角 石膏 知母 玄参 栀子 生地 柴胡 人参 甘草 
加姜、枣煎。 
消毒化斑，颇为有力。若实火炽盛，则地黄、人参尚宜酌减。 



<目录>卷四\泻火之剂

<篇名>玉屑无忧散

属性：玄参 黄连 荆芥 贯众 茯苓 甘草 山豆根 砂仁 滑石五钱 硼砂 寒水石三钱 
为末，每一钱先挑入口，徐以清水咽下。 
此治实火、实痰之重剂。若虚火聚于咽喉，闭结不通者，万不可用。 



<目录>卷四\泻火之剂

<篇名>香连丸

属性：黄连二十两（吴茱萸十两同炒，去茱萸用） 木香四两八钱 
醋糊丸，米饮下。 
里急后重者，气不通也，此亦苦降辛开之法。 



<目录>卷四\泻火之剂

<篇名>白头翁汤

属性：白头翁二两 秦皮 黄连 黄柏三两 
香连丸治气分不通之后重，此则治热伤营血之后重，故但清降而不用气分药。 



<目录>卷四\泻火之剂

<篇名>肾热汤

属性：磁石（ 红） 牡蛎（盐水煮） 白术（炒）五两 麦冬 芍药四两 甘草一两 生地 
汁葱白 大枣十五枚 
分三服。 
清寒重镇，所以敛阴退火，加以健脾和胃，故为有制之师。 



<目录>卷四\泻火之剂

<篇名>辛夷散

属性：辛夷 白芷 升麻 本 防风 川芎 细辛 木通 甘草 
等分为末，每服三钱，茶调下。 
辛散太过，疏风散寒则宜之，非泻火门中之法。 



<目录>卷四\泻火之剂

<篇名>苍耳散

属性：白芷一两 薄荷 辛夷五两 苍耳子（炒）二钱五分 
为末，食前葱茶汤调下二钱。 
鼻渊一症有为火烁，有为风乘，有为寒侵，种种不同。此但可施于风乘者耳，亦非泻火 
门中之法也。 



<目录>卷四\除痰之剂

<篇名>二陈汤

属性：半夏（姜制）二钱 陈皮（去白） 茯苓一钱 甘草五分 
加姜煎。 
痰之为病最烈，痰之为病亦最多。积湿与郁火二者为生痰之大源。其余或因风，或因寒， 
或因气，或因食，变怪百出，随感而生，难可枚举。治痰大法，湿则宜燥，火则宜清，风则 
宜散，寒则宜温，气则宜顺，食则宜消。二陈汤为治痰之主药，以其有化痰理气、运脾和胃 
之功也。学人随症加减，因病而施，则用之不穷矣。 



<目录>卷四\除痰之剂

<篇名>润下丸

属性：广陈皮（去白）八两（盐水浸洗） 甘草二两（蜜炙） 
蒸饼糊丸。 
此治痰而兼停饮者。 



<目录>卷四\除痰之剂

<篇名>桂苓甘术汤

属性：茯苓四两 桂枝 白术二两 甘草一两此治痰而兼有风者。 



<目录>卷四\除痰之剂

<篇名>清气化痰丸

属性：半夏（姜制） 胆星一两五钱 橘红 枳实（麸炒） 杏仁（去皮尖） 栝蒌仁（去油） 
黄芩（酒炒） 茯苓一两 
姜汁糊丸，淡姜汤下。 
此治痰而兼有火者。 



<目录>卷四\除痰之剂

<篇名>顺气消食化痰丸

属性：半夏（姜制） 胆星一斤 青皮 陈皮（去白） 莱菔子（生用） 苏子（炒） 山楂 
（炒） 麦芽（炒） 神曲（炒） 杏仁（去皮尖，研） 葛根 香附（制）各一两 
姜汁糊蒸饼为丸。 
此治痰而兼有食者。 



<目录>卷四\除痰之剂

<篇名>清肺饮

属性：杏仁（去皮尖） 贝母 茯苓一钱 桔梗 五味子 甘草 橘红五分 
加姜煎。 
此治痰而兼有湿火者。 



<目录>卷四\除痰之剂

<篇名>金沸草散

属性：旋复花 前胡 细辛一钱 荆芥一钱五分 半夏五分 赤茯苓六分 甘草（炙）三分 
加姜、枣煎。 
此治痰而兼疏风者。 



<目录>卷四\除痰之剂

<篇名>百花膏

属性：百合 款冬花 
等分蜜丸。 
此治痰而兼清热者。 



<目录>卷四\除痰之剂

<篇名>三仙丹

属性：南星曲 半夏曲四两 香附二两 
糊丸。 
此治痰而兼理气者。 



<目录>卷四\除痰之剂

<篇名>半夏天麻白术汤

属性：半夏（姜制） 麦芽一钱五分 神曲（炒） 白术（炒）一钱 苍术（泔浸） 人参 黄 
（蜜制） 陈皮 茯苓 泽泻 天麻五分 干姜三分 黄柏二分（酒洗） 
每服五钱。 
此治痰而兼熄风者。 



<目录>卷四\除痰之剂

<篇名>茯苓丸

属性：半夏曲一两 茯苓一两（乳拌） 枳壳五钱（麸炒） 风化硝二钱五分 
姜汁糊丸。 
此治痼结之顽痰，非大实者不可轻投。 



<目录>卷四\除痰之剂

<篇名>控涎丹

属性：甘遂（去心） 大戟（去皮） 白芥子 
等分为末糊丸，临卧姜汤服。 
此治痰而兼逐水者，亦不可轻用。 



<目录>卷四\除痰之剂

<篇名>三子养亲汤

属性：紫苏子 白芥子 莱菔子 
各微炒研煎服。 
此治痰而兼降气者。 



<目录>卷四\除痰之剂

<篇名>涤痰汤

属性：半夏（姜制） 胆星二钱五分 橘红 枳实 茯苓二钱 人参 菖蒲一钱 竹茹七分 甘 
草五分 
加姜煎。 
此治痰而兼去风清心者。 



<目录>卷四\除痰之剂

<篇名>礞石滚痰丸

属性：青礞石一两 沉香五钱 大黄（酒蒸） 黄芩八两 
上将礞石打碎，用朴硝一两同入瓦罐，盐泥固济，晒干，火 ，研末，和诸药水丸。 
此治实痰实火者。 



<目录>卷四\除痰之剂

<篇名>牛黄丸

属性：胆星 全蝎（去足焙） 蝉蜕二钱五分 牛黄 白附子 僵蚕（洗焙） 防风 天麻一 
钱五分 麝香五分 
煮枣肉和水银五分细研，入药末为丸，荆芥姜汤下。 
此治痰而兼熄风清心者。 



<目录>卷四\除痰之剂

<篇名>辰砂散

属性：辰砂一两 乳香 枣仁五钱 
温酒调下。 
此治痰而兼定惊者。 



<目录>卷四\除痰之剂

<篇名>白金丸

属性：白矾三两 郁金七两 薄荷 
糊丸。 
此治痰而兼解郁者。 



<目录>卷四\除痰之剂

<篇名>青州白丸子

属性：白附子（生用） 南星（生用）二两 半夏（水浸生衣，生用）一两 川乌（去皮脐生 
用）五钱 
为末，绢袋盛之，水摆出粉。未尽，再摇再摆，以尽为度。贮磁盆，日晒夜露，春五日、 
夏三日、秋七日、冬十日。晒干，糯米糊丸如绿豆大，每服二十丸，姜汤下。 
此治痰而兼祛风者。 



<目录>卷四\除痰之剂

<篇名>星香散

属性：胆星八钱 木香二钱 
为末服。 
此治痰而兼行气者。 



<目录>卷四\除痰之剂

<篇名>常山饮

属性：常山（烧酒炒）二钱 草果（煨） 槟榔 知母 贝母一钱 乌梅二个 姜三片 枣一 
枚 
半酒半水煎，露一宿，日未出时，面东空心温服。 
此治痰而兼分阴阳者。疟不可截，用此方者，每贻后患，大率邪伏于内，脾气受伤，致 
成胀满者多矣。 



<目录>卷四\除痰之剂

<篇名>截疟七宝饮

属性：常山（酒炒） 草果（煨） 槟榔 青皮 浓朴 陈皮 甘草 
等分，用酒水各一钟煎熟，丝棉盖之，露一宿，于当发之早，面东温服。 
较前方之用知母、乌梅者稍可，然亦非正法也。 



<目录>卷四\消导之剂

<篇名>平胃散

属性：苍术（泔浸）二钱 浓朴（姜炒） 陈皮（去白） 甘草（炙）一钱 
加姜枣煎。 
人非脾胃无以养生。饮食不节，病即随之。多食辛辣则火生，多食生冷则寒生，多食浓 
浓则痰湿俱生。于是为积聚，为胀满，为泻痢，种种俱见。平胃散乃治脾胃之圣剂，利湿化 
痞，消胀和中，兼治时疫瘴气，燥而不烈，故为消导之首方 



<目录>卷四\消导之剂

<篇名>枳术丸

属性：白术三两（土蒸） 枳实一两（麸炒） 
为末，荷叶包陈米饭煨干为丸。 
一补脾，一去实，简当有法，勿以其平易而忽之。 



<目录>卷四\消导之剂

<篇名>保和丸

属性：山楂三两 神曲（炒） 茯苓 半夏一两 陈皮 莱菔子（微炒） 连翘五钱 
曲糊丸，麦芽汤下。 
此亦和中消导之平剂，惟连翘一味可以减去。 



<目录>卷四\消导之剂

<篇名>健脾丸

属性：人参 白术（土炒）二两 陈皮 麦芽（炒）一两 枳实三两 山楂一两五钱 
神曲糊丸，米饮下。 
此乃补中用消之法，正其善于用补也。否则滞浊之气不清，纵有补剂必且格而不入矣。 



<目录>卷四\消导之剂

<篇名>枳实消痞丸

属性：枳实（麸炒） 黄连（姜汁炒）五钱 浓朴（姜炒）四钱 半夏曲 麦芽（炒） 人参 白 
术（土炒）甘草（炙） 茯苓三钱 干姜二钱 
蒸饼糊丸。 
此方佳处全在姜连，苦辛便能平木，否则全不关照肝经。主治条下∶“右关脉弦”一语， 
其 



<目录>卷四\消导之剂

<篇名>痞气丸

属性：黄连八钱 浓朴五钱 吴茱萸三钱 白术（土炒） 黄芩二钱 茵陈（酒炒） 干姜（炮） 
砂仁一钱五分 人参 茯苓一钱 泽泻一钱 川乌（炮） 川椒（炒）五钱 桂 巴豆霜四 
分 
蜜丸，灯草汤下。 
攻补兼行，而又苦辛开降，颇有意义。惟川乌、巴霜则断不可用。 



<目录>卷四\消导之剂

<篇名>葛花解酲汤

属性：葛花 豆蔻 砂仁一钱 木香一分 青皮 陈皮 人参 
白术（炒） 茯苓四分 神曲（炒） 干姜 猪苓 泽泻三分 
补脾利湿，又兼快胃，故能治吐泻痞满等症。用葛花者，所以解酒毒。 



<目录>卷四\消导之剂

<篇名>鳖甲饮

属性：鳖甲（醋炙） 白术（土炒） 黄 芎 白芍（酒炒） 槟榔 草果（面煨） 浓 
朴陈皮 甘草 
等分，姜三片、枣一枚、乌梅少许煎。 
此亦攻补并行之剂。但欲去疟母，故以鳖甲为君耳。 



<目录>卷四\收涩之剂

<篇名>赤石脂禹余粮汤

属性：赤石脂 禹余粮 
等分 杵碎煎。 
利在下焦者，小肠之水不从膀胱化出也。故仲景有“服此汤，复利不止，当利其小便” 
之训。 



<目录>卷四\收涩之剂

<篇名>桃花汤

属性：赤石脂一斤 干姜一两 粳米一升 
病在下焦，肾藏虚寒。下利脓血，不由传经，亦非协热。故用收涩而兼甘温，乃仲景之 
变例也。 



<目录>卷四\收涩之剂

<篇名>诃子饮

属性：御米（去蒂，蜜炒）五分 诃子（去核）七分 干姜（炮）六分 橘红五分 
上末，空心服。 
粟壳、诃子，性皆寒涩，故用干姜、橘皮以通阳。此从桃花汤化出。 



<目录>卷四\收涩之剂

<篇名>真人养脏汤

属性：罂粟壳（去蒂，炙）三两六钱 诃子（面裹，煨）一两三钱 木香二两四钱 肉豆蔻（面 
裹，煨）五两 肉桂八钱 人参 白术（炒） 当归六钱 白芍（炒） 一两六钱 生甘草 
一两八钱 
每服四钱。 
此亦涩中寓温之法，加入补气补血之药，于久病正虚者尤宜。 



<目录>卷四\收涩之剂

<篇名>当归六黄汤

属性：当归 生地 熟地 黄芩 黄柏 黄连 
等分，黄 加倍。 
此气血平补，而兼泻火之剂。并无涩药，不宜收入涩门。 



<目录>卷四\收涩之剂

<篇名>牡蛎散

属性：牡蛎（ 研） 黄 麻黄根一钱 浮小麦百粒 
煎服。 
固表清烦，即以止汗，此法是也。 



<目录>卷四\收涩之剂

<篇名>柏子仁丸

属性：柏子仁（炒研，去油）二两 人参 白术 半夏 五味子 牡蛎 麻黄根一两 麦麸五 
钱 
枣肉丸，米饮下五十丸，日三服。 
养心阴而实肌表，故能补虚止汗。 



<目录>卷四\收涩之剂

<篇名>茯菟丹

属性：菟丝子十两 五味子八两 石莲肉 白茯苓三两 山药六两 
将菟丝子用酒浸，浸过余酒煮山药糊为丸。 
亦补肾涩精之平剂，肾气虚寒者可用。若有火者，则菟丝尚宜酌易。 



<目录>卷四\收涩之剂

<篇名>治浊固本丸

属性：莲须 黄连二两 黄柏 益智仁 砂仁 半夏（姜制） 茯苓一两 猪苓二两 甘草 
（炙）三两 
寓涩于利，用意甚佳。湿热不去则浊无止时，徒用涩药反致败精塞窍矣。 



<目录>卷四\收涩之剂

<篇名>水陆二仙丹

属性：金樱膏（熬膏）一斤 芡实一斤（蒸熟为粉） 
和丸。 
亦能涩精固气，但力量甚薄 尚须加味。 



<目录>卷四\收涩之剂

<篇名>金锁固精丸

属性：沙苑蒺藜（炒） 芡实（蒸） 莲须二两 龙骨（酥炙） 牡蛎（盐水煮一日一夜， 
粉）一两 
莲子粉为糊丸。 
潜阳纳气，火不动则精宫自固矣。 



<目录>卷四\收涩之剂

<篇名>人参樗皮散

属性：人参 樗根白皮（东引者，去粗皮，醋炒） 
等分为末，米饮或酒调下。 
日久血虚湿退者方可。若湿热尚重，则留邪为害。 



<目录>卷四\收涩之剂

<篇名>桑螵蛸散

属性：人参 茯苓 远志 石菖蒲（盐炒） 桑螵蛸（盐炒） 龙骨（ ） 龟板（酥炙） 当 
归 
等分为末。临卧服二钱，人参汤下。 
交通心肾，去虚热而固精，此方最佳。 



<目录>卷四\杀虫之剂

<篇名>乌梅丸

属性：乌梅三百个 细辛 桂枝 人参 附子（炮） 黄柏六两 黄连一斤 干姜十两 川椒 
当归四两 
苦酒浸乌梅一宿，去核蒸熟，和药蜜丸。 
虫无湿不生，观腐草为萤可知也。杀虫之中兼燥湿利湿之法，非深达本源者能之乎？ 



<目录>卷四\杀虫之剂

<篇名>集效丸

属性：大黄（炒）一两五钱 鹤虱（炒） 槟榔 诃子皮 木香 芜荑（炒） 干姜（炒） 附 
子七钱五分 
蜜丸，食前乌梅汤下。妇人醋汤下。 



<目录>卷四\杀虫之剂

<篇名>雄槟丸

属性：雄黄 槟榔 白矾 
等分饭丸，每五分食远服 
药性稍烈，虚人忌之。 



<目录>卷四\杀虫之剂

<篇名>化虫丸

属性：鹤虱 胡粉 苦楝根（东引，未出土者） 槟榔一两 芜荑 使君子五钱 枯矾二钱五 
分 
为末酒煮面糊作丸，量人大小服之。 
亦是杀虫之法，但不如前二方之为佳。 



<目录>卷四\杀虫之剂

<篇名>使君子丸

属性：使君子（去壳）二两 南星（姜制） 槟榔一两 
上药合炒。如食生米，用麦芽一斤炒；食茶叶，用茶叶炒；食炭土，用炭土炒。取药为 
末，蜜丸。每晨沙糖水送下。 
于杀虫之中，从其类而饵之，治法殊妙。 



<目录>卷四\杀虫之剂

<篇名>獭肝丸

属性：獭肝一具，阴干为末。水服二钱，日三次。 
以幽通幽，而又能随月盈缩，故独为灵异。 



<目录>卷四\杀虫之剂

<篇名>消渴杀虫方

属性：苦楝根，取新白皮一握，切、焙，入麝香少许煎，空心服。 
虫病消渴，症不常有，麝香尤属非宜。 



<目录>卷四\明目之剂

<篇名>滋阴地黄丸

属性：熟地一两 生地一方一两五钱，一方七钱五分 柴胡八钱 黄芩（酒炒） 当归（酒洗） 
五钱 天冬 地骨皮 五味子三钱 人参二钱 黄连（酒炒）三钱 甘草（炙） 枳壳（麸 
炒）二钱 
蜜丸。 
养阴补血，兼清风火。用五味子所以收耗散之气而使瞳神复旧也。 



<目录>卷四\明目之剂

<篇名>加减驻景丸

属性：枸杞子 五味子 车前子（炒）二两 楮实子 川椒（炒）一两 熟地 当归五两 菟 
丝子八两（酒浸） 
蜜丸酒下。 
方法甚佳，惟川椒一味辛辣耗气，必须减去。 



<目录>卷四\明目之剂

<篇名>定志丸

属性：远志 菖蒲二两 人参 茯苓一两 
蜜丸，朱砂为衣。张子和方无菖蒲，加茯神、柏子仁、枣仁亦名定志丸。酒糊丸。 
定志丸，以张子和之所加者为佳。 



<目录>卷四\明目之剂

<篇名>地芝丸

属性：生地（焙） 天冬四两 枳壳（炒） 甘菊花（去蒂）二两 蜜丸，茶清或酒下。 
枳壳一味，并非欲其宽肠去滞，欲其合甘菊使药力上行也。 



<目录>卷四\明目之剂

<篇名>人参益胃汤

属性：黄 人参一两 甘草（炙）八钱 白芍（炒） 黄柏（酒炒）三钱 蔓荆子二钱 
每四钱，日二服。 
此方极善，但于内障一层尚少着意，加谷精、石决斯为得耳。 



<目录>卷四\明目之剂

<篇名>消风养血汤

属性：荆芥 蔓荆子 菊花 白芷 麻黄 防风 桃仁（去皮尖） 红花（酒炒） 川芎五分 当 
归（酒洗） 白芍（酒炒） 草决明 石决明 甘草一钱 
目赤肿痛，自宜疏风清火。川芎一味辛散太过，宜减去，加蝉衣、桑叶、丹皮。 



<目录>卷四\明目之剂

<篇名>洗肝散

属性：薄荷 羌活 防风 当归 川芎 栀子 大黄 甘草（炙） 
等分，为末，每服二钱。 
有大黄之寒下，则川芎在所不忌。 



<目录>卷四\明目之剂

<篇名>补肝散

属性：夏枯草五钱 香附一钱 
每服五钱，腊茶下。 
肝无补法，养血便是补肝。此方但行气而不养血，负此名矣。 



<目录>卷四\明目之剂

<篇名>拨云退翳丸

属性：当归一两五钱 川芎 地骨皮 白蒺藜 荆芥 密蒙花 甘菊花 羌活 木贼一两 川 
椒一钱五分 天花粉 蔓荆子 薄荷 甘草（炙）五钱 枳实五钱 黄连 蛇蜕 蝉蜕三钱 
蜜丸。 
去川椒、蛇蜕，加蕤仁、石决为宜。 



<目录>卷四\明目之剂

<篇名>石膏羌活散

属性：羌活 荆芥 白芷 本 细辛 川芎 苍术 甘菊 密蒙花 菜子 麻子 木贼 黄 
芩石膏 甘草 
等分为末，每服一、二钱。 
但有辛散，并无滋养，非法也。 



<目录>卷四\明目之剂

<篇名>防风饮子

属性：黄连（炒） 甘草（炙） 人参一钱 当归一钱五分 葛根 防风五分 细辛 蔓荆子 
三分 
食后服。 
此较前方为胜，以其有人参一味也。 



<目录>卷四\明目之剂

<篇名>羊肝丸

属性：夜明砂（淘净） 蝉蜕 木贼（去节） 当归一两（酒洗） 羊肝四两 
捣烂为丸。 
以目入目，且能散瘀去障，故为有法。 



<目录>卷四\明目之剂

<篇名>兔矢汤

属性：兔矢二钱，茶清调服。 
兔矢一味甚有意，但需加养血药。 



<目录>卷四\经产之剂

<篇名>表实六合汤

属性：四物汤四两（每味一两） 麻黄 细辛五钱 
胎前有病，若至危急，方顾母而罔顾子，否则虽有外邪，必不可损伤胎气。如此症，表 
实无汗，虽从太阳发表例，而必用四物，乃正法也。 



<目录>卷四\经产之剂

<篇名>胶艾汤

属性：阿胶芎 甘草二两 艾叶 当归三两 芍药四两 干地黄六两 
水五升，酒三升，煮取三升，内阿胶烊化。 
有四物以补血，而又加胶艾以和阴阳，故为止崩漏、腹痛之良法。 



<目录>卷四\经产之剂

<篇名>钩藤汤

属性：钩藤勾 当归 茯神 人参一钱 桔梗一钱五分 桑寄生五分 
息风清火兼通筋节，妙在安养心神，所以能保胎气。 



<目录>卷四\经产之剂

<篇名>羚羊角散

属性：羚羊角（屑）一钱 独活 防风 芎 当归 枣仁 （炒） 茯神 杏仁 苡仁五分 木 
香甘草二分半 
加姜煎。 
熄风清火，至为有法。若去苡仁，加贝母亦可。 



<目录>卷四\经产之剂

<篇名>紫苏饮

属性：苏叶一钱 当归七分 芎 芍药 人参 陈皮 大腹皮五分 甘草二分 
加姜煎。腹痛加木香、延胡索。 
胎气上逆，自当宽中下气。加木香者犹可，加元胡索则不可，以其破血碍胎也。 



<目录>卷四\经产之剂

<篇名>天仙藤散

属性：天仙藤（即生木香藤，微炒） 香附（炒） 乌药 陈皮 甘草（炙） 
等分，加紫苏三叶，木瓜、生姜各三片，空心煎服。 
疏通血气，兼以去风，不加利湿药者，恐伤胎也。 



<目录>卷四\经产之剂

<篇名>白术散

属性：白术一钱 姜皮 陈皮 茯苓皮 大腹皮五分 
为末，米饮下。 
健脾和胃，使水气从皮肤而出，故消肿而不碍里。 



<目录>卷四\经产之剂

<篇名>竹叶汤

属性：麦冬一钱五分 茯苓 黄芩一钱 人参五分 淡竹叶十片 
清心解烦，养正补虚，节节入解。 



<目录>卷四\经产之剂

<篇名>紫菀汤

属性：紫菀 天冬一钱 桔梗五分 甘草（炙） 桑白皮 杏仁三分 竹茹二分 
入蜜温服。 
清润肺气，亦为平妥。 



<目录>卷四\经产之剂

<篇名>参术饮

属性：当归 熟地 芎 芍药 人参 白术 甘草（炙） 陈皮 半夏 
加姜煎，空心服。 
调养营卫，化痰理气，清升浊降，则胎与胞自安矣。 



<目录>卷四\经产之剂

<篇名>黑神散

属性：熟地 归尾 赤芍 蒲黄（炒） 桂心 干姜（炒） 甘草四两 黑豆（炒，去皮）半 
升 
每服二钱，酒、童便各半煎。 
此方当去熟地，加桃仁方为得力。 



<目录>卷四\经产之剂

<篇名>失笑散

属性：蒲黄 五灵脂 
等分为末。 
产后以去瘀为最要，此方得之。 



<目录>卷四\经产之剂

<篇名>清魂散

属性：泽兰叶 人参三分 川芎五分 荆芥一钱 甘草（炙）三分 
为末，温酒调下。 
荆芥乃治血晕之圣药，调气血而去外风，则神自清矣。 



<目录>卷四\经产之剂

<篇名>返魂丹

属性：五月五日、六月六日或小暑日，益母草花正开时，连根采收。阴干，用花叶及子，石臼 
捣末，蜜丸。或捣汁，于砂锅属性武火熬成膏服。忌铁。 
祛瘀生新则有之，毕竟祛瘀之力倍于生新。产后用以祛恶露则可，若谓其有种种功效， 
未免誉之太过。 



<目录>卷四\经产之剂

<篇名>当归羊肉汤

属性：黄 一两 人参 当归三钱 生姜五钱 
用羊肉一斤，煮汁去肉，入前药煎服。 
肉血有情，补形补气，故元气敛而汗自收。 



<目录>卷四\经产之剂

<篇名>当归散

属性：当归 芎 芍药 黄芩一斤 白术半斤 
为末，酒调服。 
养营血，清血热，健脾胃而安胎。怀孕者最宜。 



<目录>卷四\经产之剂

<篇名>启宫九

属性：芎 白术 半夏曲 香附一两 茯苓 神曲五钱 橘红 甘草一钱 
粥丸。 
痰塞于宫，不能孕育，故以化痰行气之法，以通其塞。 



<目录>卷四\经产之剂

<篇名>达生散

属性：当归（酒洗） 芍药（酒炒） 人参 白术（土炒） 陈皮 紫苏一钱 甘草（炙）二 
钱大腹皮三钱 
入青葱五叶，黄杨脑子七个煎。 
于峻补气血中，疏通流利，使气血不壅滞，自无留难之患。 



<目录>卷四\经产之剂

<篇名>猪蹄汤

属性：猪蹄一只，通草（即木通）一两，煮食 
润而兼通，较用王不留行及甲片者为妥。 



<目录>卷四\经产之剂

<篇名>人参荆芥散

属性：人参 白术 熟地 酸枣仁 鳖甲（童便炙） 羚羊角 枳壳 柴胡 荆芥五分 防风 
甘草芎 当归 桂心三分 
加姜煎。 
于滋补之中用升散之法，故风去而血不伤，良剂也。 



<目录>卷四\经产之剂

<篇名>柏子仁丸

属性：柏子仁（去油） 牛膝（酒浸） 卷柏各五钱 泽兰续断二两 熟地一两 
蜜丸，米饮下。 
去卷柏，加当归、丹参、茺蔚子等为佳。 



<目录>卷四\经产之剂

<篇名>芎归六君子汤

属性：当归 芎 人参 白术 茯苓 甘草 橘红 半夏 
加姜煎。 
行血补气而兼消痰，则经水自无阻滞矣。 



<目录>卷四\经产之剂

<篇名>连附四物汤

属性：四物汤 加香附、黄连。黄连以清血热，香附以通厥阴，不凉不燥 最为合法。 



<目录>卷四\经产之剂

<篇名>固经丸

属性：龟板（炙）四两 芍药（酒炒） 黄柏（酒炒）三两 黄芩（炒）二两 香附（童便酒 
炒） 樗皮（炒）一两五钱 
酒丸。 
龟板、黄柏、黄芩，多服令人绝产，此等方断不可用。 



<目录>卷四\经产之剂

<篇名>升阳举经汤

属性：补中益气汤加白芍、黑栀子、姜三片、枣三枚煎。 
升阳退热，调和气血，故亦能止崩漏。 



<目录>卷四\经产之剂

<篇名>如圣散

属性：棕榈（烧） 乌梅一两 黑姜一两五钱 
为末，每服二钱，乌梅汤下。 
气不摄血，当以补气为先，截止太过，独不虑积瘀为患乎？ 



<目录>卷四\经产之剂

<篇名>牡丹皮散

属性：丹皮 桂心 归尾 延胡索三分 牛膝 赤芍 莪术六分 三棱四分 
水酒各半煎。 
祛瘀破结，本治瘕之正法，惟体弱者宜酌减。 



<目录>卷四\经产之剂

<篇名>正气天香散

属性：香附八钱 乌药二钱 陈皮 苏叶一钱 干姜五分 
每五、六钱煎。 
解郁散气，血自流行，再加当归一味亦可。 



<目录>卷四\经产之剂

<篇名>抑气散

属性：香附四两 陈皮二两 茯神 甘草（炙）一两 
为末，每服二钱。 
轻浅小方，服之亦无害， 



<目录>卷四\经产之剂

<篇名>固下丸

属性：樗皮一两五钱 白芍五钱 良姜（ 黑） 黄柏（ 黑）三钱 
粥丸，米饮下。 
但可施于湿热下注者耳，若营卫亏损者不可服。 



<目录>卷四\经产之剂

<篇名>当归煎丸。

属性：当归 熟地 白芍（炒） 赤芍（炒）一两 阿胶 续断 牡蛎（ ）一两 地榆（炒 
黑）三钱 
醋糊丸，米饮下。 
此治虚人之带下，尚当加气分药一、二味。 



<目录>卷四\经产之剂

<篇名>白芷散

属性：白芷一两 海螵蛸二个（ ） 胎发一钱（ ） 
为末，酒调下二钱。 
胎发一味，极有意义，用先天之血余，以治赤带也。 

