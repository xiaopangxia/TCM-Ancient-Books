
<篇名>异授眼科
书名：异授眼科
作者： 
朝代： 
年份： 



<目录>

<篇名>明目论

属性：人之两目，犹天之日月，视万物，察毫末，何处不至？日月有一时之晦昧，风云雷雨之所致也；眼有一时之 
失明者，六欲七情之所害也。盖目乃五脏之精华，为一身之主宰，故五脏分为五轮，八卦分为八廓。五轮者配 
五行，金木水火土也。肝属木，名风轮，在眼为乌睛。肺属金，名气轮，在眼为白睛。脾属土，名肉轮，在眼为 
上下胞。心属火，名血轮，在眼为两 。肾属水，名水轮，在眼为瞳神。至于八廓，无位有名。胆之腑为天廓， 
曰干。膀胱之腑为地廓，曰坤。命门之腑为水廓，曰坎。小肠之腑为火廓，曰离。大肠之腑为山廓，曰艮。三焦 
之腑为泽廓，曰兑。脾胃之腑为雷廓，曰震。肺之腑为风廓，曰巽。此为眼目之根本，而藉之胞络。故五脏蕴积 
风热，或七情之气，郁结不散，上攻于目，各于五脏而见之。或肿痒羞明而多泪，障膜昏暗而不明。其病有七十 
二症，须究其源。若是风邪则驱散之，热即清凉之，气结则调顺之，切不可轻用针刀钩割。偶得其愈，出乎侥幸， 
一或有误，遂成终身之患。且又不可过用凉药，恐冰其血轮，凝而不流，反成痼疾。更当量人之老幼，体其气血 
之虚实，方可用药，无不应验。假令人眼目无光，或生冷过多，须当用补药以暖下元，益其肾水。北方之人，患 
眼最多，皆因日冒风沙，夜卧火坑，二气交蒸，使之然也。治之当用凉药。所以北方禀气，与南方不同故也。凡 
小儿痘疹之后，毒瓦斯郁结于心肝二经，发于眼目，伤害瞳神，素无治法。如浮于肺经，而障膜遮睛，可治也。窃闻孙真 
人传得仙方，济人一眼，九世其昌。今此书真有点石化金之奇，拨云见日之妙。凡患目者，宜看五轮，有余则 
泻，不足则补。且如肝者，木也，木能生火，火乃木之子也。木为火之母，肝经虚也。虚则补其母，实则泻其 
子。此良法也。治眼不过审其金木水火土，虚实子母，相生相克，宜补宜泻。如此而已。七十二症问答，简而 
且明，宜珍视之。真有神圣之功，手到病除之奇。 



<目录>

<篇名>看眼诀图

属性：\r看眼诀图\p05-c22a1.bmp\r 
大小 属心，病则赤。大 赤则心实，小 赤则心虚。或昏热赤烂肿痛，多生浮翳。血贯瞳仁，若大 先赤 
而传小 ，左眼先病而传右眼，其病在心。 
黑睛属肝，病则昏花黑暗，头疼流泪，其病在肝。 
上下睑属脾胃，病则胞肿。起 肉，外廓生小块，名偷针。又或拳毛倒睫，其病在 
脾。 
白睛属肺，病则白睛肿起，多生瘀肉有泪。或白膜侵睛，名曰气障，其病在肺。 
瞳仁属肾，病则目昏暗，瞳仁青绿，头疼，冷泪多，视物若堆烟，或青盲内障，其病在肾。若瞳仁大而有 
窟者不治。 



<目录>

<篇名>眼病歌诀

属性：气上昏蒙不足，虚则珠内生花，热则赤肿疼痛，风则肿痒更加，内障多因色欲，食毒眵膜来遮，上下拳毛倒 
睫，脾胃风热堪嗟。扳睛 肉突出，心肝为酒伤也。 



<目录>

<篇名>冷眼歌诀

属性：心冷目昏气闷，肝冷时时泪零，脾冷隐涩难开，肺冷时昏光晕，膀胱冷生昏暗，胃冷视物不明，昏沉大肠之 
冷，肾冷大小瞳仁。 



<目录>

<篇名>热眼歌诀

属性：心热血贯瞳仁，肝热 肉扳睛，脾热时时刺痛，胃热膜翳时生，肾热睛瞳疼痛，膀胱倒睫如针，大肠热生赤膜， 
肺热胞肿侵淫。 



<目录>

<篇名>药性光明赋

属性：元参苦参能散血，大黄通利凉肝热，退热柴胡及前胡，归尾白芷能破血，藿香顺气并木通，防风荆芥能除风， 
去障羚羊牛蒡子，明目蜜花有大功，苍术陈皮和脾胃，头痛 本及川芎，明目菊花谷精草，清神住泪真为宝，退 
翳蝉蜕石决明，凉肝紫苏龙胆草，止泪木贼桑白皮，治肺五味及黄 ，退热黄连并黄柏，破血射干葙子随，搜风 
独活连细辛，蔓荆浓朴可相亲，干弦止泪五倍子，香附紫苏亦堪尔，目晕除风旋覆花，补虚菟丝牛膝加，栀子凉 
心当大用，补虚退热岂为差，远 
志通心真罕得，黄芩凉心真顷刻，行血须知生地黄，退热连翘居其旁，破血赤芍地骨皮，赤茯苓堪补虚劳，羌活 
谷精除风热，退障诃子山枫叶，磨障车前石决明，凉心当知小冬青，惟有枳壳宽肠疾，甘草解毒可传名，朱砂 
硼砂开障翳，熊胆善能扫风尘，木香麝香通孔窍，黄丹解毒如神妙，去障 砂反掌神，牙硝琥珀岂等伦，白丁香 
能除冷障，止痛血竭如可亲，虚实热风及诸症，空青片脑要买真，甘石安神能定目，从头一一说与君。 



<目录>

<篇名>五经虚

属性：心虚，当归、生地。肝虚，柴胡、红花。脾虚，枣仁、白术、陈皮。肺虚，五味、麦冬。肾虚，苁蓉、山萸、 
熟地、杜仲、枸杞。肺热血盛，桑皮、丹皮。 



<目录>

<篇名>泻五经火

属性：心火甘梢生地翘，独引黄连犀角超。肺火桑皮麦冬栀，芷引元参杏石膏。脾火只连生地芩，麻引黄甘用要 
勤。肝火尾荆赤柏明，柴引薄荷补姜陈。肾火熟地知泽柏，独活引经增大黄。胃火栀子膏干葛，补胃白术与生 
姜。补心远智茯苓盐，提肺升麻白芷桔，补肺车天五味参，补肝姜枸芍芎熟，补肾斛柏知芍煎。杜枸牛丝戟破 
蓉，宽肠芒硝壳大黄，宽小木通及羌活，泻膀胱芎羌活柏，泻三焦兮柴胡芩。止吐藿香及生姜，止泪芥芩香附 
菊，更有决榔附子辛，陈皮朴硝麻黄并，去翳蒙葙款菊明，龙胆蜕贼及谷精，退膜榔贼及谷精，白蒺为君用要 
勤，去风蒺藜白僵虫，防风蝉蜕亦相仿，退热芩栀黄柏连，连翘大黄正相兼，破瘀芒硝丹大黄，槐红桃实最相 
当，内障两明蔓归尾，朴硝葙子及大黄，外障菊花牛蒡蜕，石菖元细蒺藜芎，蔓羌草决防黄柏，黄连葙子生地 
羚，犀角款冬白芷柏，赤芍车前覆盆楮，木贼谷精及菟丝，龙胆诸 
医须要知。 



<目录>

<篇名>眼目虚实冷热论

属性：一眼上午不痛，下午大痛，是虚热也。 
一眼上午大痛，下午不痛，是实热也。 
一眼泪多者是虚热，少者是实热也。 
一眼淡白红者，是虚热也。 
一眼不痛不疼，翳膜渐渐遮睛，冷也。 
一眼内膜翳带白色，冷也。 
一眼有疼痛，翳膜渐渐遮睛，热也。 
一眼神肾水脱归瞳子者，气连清净府也，午前为阳，午后为阴，冷也。 
虚实寒热歌 
虚热泪多淡白红，上午不痛下午痛。实热泪少鲜红肿，午后不痛午前痛。 
不痛翳膜渐遮睛，翳带白色冷可定。疼痛翳膜渐遮睛，更带红色热始审。 



<目录>

<篇名>点药药性

属性：甘石，止痛泪。乳香、没药，止痛散血。 
青盐，去障眵翳，能凉血。铜青，去风障，正瞳神。 
白丁香，去 肉扳睛。石蟹，去胀眵，消肿。 
朱砂，正瞳神。蕤仁，去障眵，解毒还睛。 
明矾，去障风翳，硼砂，凉血去障。 
枯矾，去风障干烂弦。胆矾，去翳。 
血竭，散血住痛。轻粉，住痛杀虫。 
巴豆，去 肉翳膜。水粉，止泪生光。 
玛瑙，去障。连末，解药毒，通窍散血。 
熊胆，分尘去垢，散血臀膜眵胀。琥珀，去障生光。 
龙骨，去翳障膜止泪。珊瑚，去障尘。 
砂，熟用去翳膜，生用烂肉。珍珠，生用伤烂肉，熟用去膜生光。 
牛黄，正瞳生光，清心止痛，去障膜。 



<目录>

<篇名>炮炼法

属性：珍珠，用人乳拌一宿，入豆腐内煮熟，熟者生光，生者伤睛。 
玛瑙，火 醋淬三次。 
矾石，烧过。 
琥珀，生研。 
石燕， 用，醋淬四五次。 
石蟹， 用，醋淬四五次。 
熊胆，用篾盛上下去鲜血，不断丝者乃真。 
麝香，用手掺如线者佳。 
石决明，用青盐和泥包煨 。 
牛黄，如千层饼样，一层黑一层黄者佳。 
文蛤，一名海蛤，即云南钱，同甘石一样 。 
硼砂，烧干不制。 
白砒，同明矾入瓦盆内，烧烟尽为度。 
乳香，用铜勺滚水煮之成块，在箬上炙 去油。 
轻粉，烧过。 
没药，箬上炙去油。 
海螵蛸，三黄汤煮，黄连、黄柏、黄芩。 
牙硝，萝卜煮过，冷定取面上结浮者佳。 
蛤粉，烧过。 
铜青，放在姜内，外以纸包，火煨 过。 
翠青，即青黛，滚水泡过。 
青矾，若有 砂，不可同用。 
韶光炒。（韶光查无此药恐有讹误存参） 
翠白，即上好白瓷器，醋烧 九次。 
樟脑，要升过。 
绿矾，濯水煮，再入瓦罐内煮干。 
云母石，炒脆。 
青盐，入草决明内，盐泥封固 过用。 
胆矾，用红枣去核，入矾在内，火上烧，半生半熟。 
雄黄，大者打开，内有一层粉，即是雄精。 
白丁香，即麻雀粪，用水淘浮，于水上白者，是丁香，余不用。 
蕤仁，热水煮过，去油打粉。 
夜明砂，水浸烂，用稀布袋盛之，内去粗泥，外存泥沙，又用夏布袋盛水中漂净，如尖头者真。 
海金砂，制如夜明砂法。 
鹅不食草，即野芫荽，一名天芫荽，五月五日午时取来，阴干为末。 



<目录>

<篇名>男女禁忌

属性：子日不针，未日不药。男忌除，女忌破。 



<目录>

<篇名>看眼法

属性：夫天地之五行，配人身之五脏，身之五脏，合目之五经也。如两 属心，心属火，其色红也。黑珠属肝，肝 
属木，其色青也。两睑属脾，脾属土，其色黄也。白珠属肺，肺属金，其色白也。瞳仁属肾，肾属水，其色黑也。 
察其五色，观其五脏，五经配于五脏者也。察乎五行，推其生克，审其所感所因，用药医治，无有不愈。但人之 
所禀有浓薄，病之所感有重轻。风寒暑湿，喜怒哀乐，无非有所因而发也。今以大概述之，因气感者，当蒙昧而 
色浊；因血而感者，多羞涩而色淡。饮酒发者，色必盛而连珠带赤；好色而发者，红必鲜而睛光恍惚。痛极者热 
而带虚，痒极者热而加风。如有两感，必至重犯。此皆初发之疾，大略如此。至于时作时止，日积月累。迁延岁 
月，或成红障、白膜、雀目、青盲、痔蠹、 肉、漏突、顶睛、物伤、跌扑、痘疔、疖溃，千态万状，不能枚举。 
但是睛珠无损，瞳仁不失，不过障翳侵掩，皆为可治之症。至于珠塌、睛悬、泪枯、瞳涸、旋螺纹点，黑白混杂， 
此皆破坏之疾，不治之证也。有障翳贼翳，对视不见，必须斜眇。有干睛缩睛，目力难辨，必须借日。翳有坚浮 
浓薄，不过 
迟速，皆可去也。色有红蓝紫绿，不过传变，皆是火也。拳毛倒睫，肺与脾而相搏，风热有余，睑皮宽解， 
痰与气而相搏，寒湿尤多。转睛斗睛，无非风热弥深。远视近视，当分阴阳偏胜，此皆目前所见，有所异常者， 
不能细述。参其一定之规，用我活变之法，尽望闻问切之心，必得神圣工巧之验也。 



<目录>

<篇名>演药法

属性：认得其病，必当用药，如认不真，必当用术。设有瞳色不变，障翳全无，但只不见，欲见光明者，何以处 
之。欲与养明，反生翳障，欲与去翳，又不可磨。必须先用辅药七分，主药三分，勤点两三日，发出翳来，就 
与去之。如其无翳，当与敛光，觉得少有光明，便是生意。令病患慎守，内服降火养水之剂，外点散气养明之 
药，渐渐光明，乃是效处，不宜急速攻之。如旬日之内，光不得转，此为废疾，不可强之。或有障翳漫布，黑 
白不分，睹物有影，欲求分明者，何以治之。急于去翳，必损余光，一于养明，翳不得敷，必须先用主药六分， 
辅药四分，勤点五六日，翳不动而光略生，方施重剂。光不生而翳略薄，施药何用。凡有不识之病，不可轻诳 
轻诈，以致误人。少行演试之术，可行则行，可止则止，此乃善诱之意，不可拒绝人也。 



<目录>

<篇名>点药法

属性：今人点药于眼，皆以大 为根，不拘何证，皆点是处。殊不知大 但 肉可治，余不能除，不若揭起上弦睑， 
以药播入，紧闭良久，使药周遭散漫，无处不到。睛珠睑 ，药无所间。至于磨翳，必傍翳点药，随其上下， 
方得翳去。不可间散施点，使药不验。 



<目录>

<篇名>制药法

属性：砂、丹、芦，不制有毒，螵蛸、磁石，不制难研，务须研细。拣择停当，或火炼，或水飞，或投入药汁者， 
必炼 令苏入汁，候干再入。如火炼者，必用瓦放药在上，以炭火罩漏旺扇者，火候不可太过，不可不及。如 
水飞者，必须研细，放入水中，搅沉数次，将上浮起者，另倾别器，澄出清水，晒干再研。其余草药，不过煮 
浸净洗而已。 



<目录>

<篇名>煎膏法

属性：凡用膏子，不拘官料草药，必要洗净切细，或煎汁，或捣汁，皆要澄滤浊脚为是。取上面清者，入罐煎熬， 
十去七分，将三分存下，方入薄瓷器内，隔水炖浓，下芦荟末收干。要老要嫩，但凭所宜。然焦则无力，嫩 
则难收。 



<目录>

<篇名>研药法

属性：珍珠、琥珀、玛瑙、珊瑚，皆所难研者，古人有用火 者，虽易碎，去其真性，又近于燥，不可用。水磨者， 
荡去细尘，亏者太过，又不可。不如用布数层包定，铁锤打碎，放开，拣细者入抒钵内，轻轻慢研细筛，真性不 
失，亏者不多也。 



<目录>

<篇名>合药法

属性：务将合药料，预先研细，称定包好，煎定膏子，各用器盛定，无一不备。方将各末子称准，并立一处，重筛 
去粗末，次将熟蜜入器内，次称膏子入膏蜜化匀，次入细药搅匀得所，方下黄丹、麝香，收定，连器下窖出火毒， 
然后入瓷罐收用，愈久愈佳。若骤用，则火猛耳。 



<目录>

<篇名>用药法

属性：治眼之法，用药最难，大热则发，大寒则凝，所以冰片禁用，黄连少用。外点之药，须以消熔敛光为主， 
内服之药，须以发散破气为先。初发者降火消风，久病者荡翳发光。若骤补骤泻者，皆能损目，毋欲速，毋放肆， 
慎之。 



<目录>

<篇名>服药法

属性：目疾眼药，每每不得速应，故服药者鲜矣。古云∶锅中点水，不如灶底抽薪，点药服药，此为内应外合之意 
也。服于食前固不可，服于食后，皆是运动之际，药行四散，亦不得取效。惟于临卧之时，卧而服之，两眼皆合， 
精神潜伏，药性上升，必走空窍，故于两目皆应。 



<目录>

<篇名>禁忌

属性：目疾一得，诸事宜戒。饮食、起居、房劳、人事，皆能损目。如酒助火，色丧神，蒜昏目，怒伤睛。辛辣性 
热而动火，发物腥膻而动气，虽愚人亦知戒矣。有合衣香者，因触而丧明，有饮烧酒者，因醉而昏目。至于当风 
向火，冒暑迎寒，此皆致病之因。又有刀针磨刮，熏灸出血等件，不能禁忌，为害不浅，皆庸医骗人，尤当峻拒。 
至于尘沙播扬，烟火熏蒸，目疾未愈者，尤当远避。日月光辉，红紫艳色，目力微弱，不可久视。恶香恶臭，不 
惟有触发之患，抑且有损明之虞。知命者，当以养明保身，岂可轻生自戕。 



<目录>

<篇名>主药方

属性：赤芍药一两，切碎煎膏收入。 
牯牛胆一个，水牛胆与黄牛胆同功。如得黄牯牛胆为佳，多寻数枚，收入黄柏膏内， 
煎老成丸，外以黄蜡包裹，能留久远，与牛黄无异。 
真熊胆一钱，箬炙研末，用槿树梗捣汁收入。 
黄连五钱，切细煎膏。 
黄柏一两，切细煎膏。 
当归五钱，切细煎膏。 
硼砂四钱，拣大块月色者佳，将竹沥收二钱，萝卜汁拌收二钱，令干共细研入药。 
珍珠一钱五分，生研，白净无油透者佳。 
琥珀一钱。须吸灯草起者佳，生研用。 
血竭一钱，研极细，无砂者佳。 
砂白净明亮者，用枫树皮捣汁，收制五分，研细入药。 
漏芦煎膏五分，收入罐，雄鸡胆二个，雄鸭胆二个，入药再炼。 
铜青一钱五分，要铜上刮下者佳，店中买者不用，恐假者反为害。 
芦甘石四钱，黄连煎膏制一半，铅汞制一半，后用苏木膏三钱，入人乳半盏，收干入药。 
芦荟一钱，研细。 
青盐一大块，用甘草水煮过，研细，入药五分。 
海螵蛸一片半，大而浓者佳，用槐花煎汁，研细，收入下药。 
朱砂四钱，辰州成块者佳，细研无声，水飞入药。 
乳香煎膏五分。 
没药煎膏五分。 
黄丹八分，汤泡再研细，水飞过。 
麝香一分。 
上各件，如法制过，用熟蜜四两，收炼得所，下窖出火毒，入瓷罐内收用。 



<目录>

<篇名>辅药方

属性：黄柏要黄浓滋润者，去粗皮，切片，煎汁，入芦荟末，隔水减热，收于瓷罐内，用 
前方为主药，此为辅药，看病轻重，以药相配，病重者用主多，病轻者用辅多。若去翳用主，加后辅药，随症加 
减，逐一开列。 



<目录>

<篇名>加减方

属性：磁霜，要好瓷器打碎锋芒是也。用炭火 红，取出淬童便中。如此数次，研细筛过，纸包听用。如遇老翳，白 
丁香不能动者，略加些磨之，少得翳动即止，间一日再用，此是猛药，不可轻使。慎之。 
螺 ，用田螺数个，去靥，每个加 砂豆大一块，仰放一宿，取出煎干，再研末，如遇 肉浓翳，用些加点， 
少动即止，间或用之。 
螺涎，取大田螺去靥，少加青盐，其涎自出。如用螺 太过，以致昏目，用此涎合药频点则退。 
飞丹，水飞过，细筛纸包听用。如遇烂眶，加些频点，烂之甚者，再加海螵蛸并用。 
过芦甘石，泪多有水翳，眶烂睑烂，用丹并点。 
萝卜制硼砂，将硼砂研碎入水，加萝卜片煮滚三四次，去萝卜煎干，去面末硼砂，研细筛过。如翳至薄不可 
施重药，以此消溶引水，以荡轻翳。 
大青石，研细，纸包。如翳薄光明不发者，加药点之。 
辰砂，研，纸包。如翳薄光恍惚者用此。 
白丁香，即麻雀粪，取外白者是丁香，黑者不用。甘草水煮过，研细，纸包。若主药点翳不动，以此攻之， 
翳薄除之，此药有卷翳之力。 
酸石，即五味子煎汁，将 过芦甘石收干，即酸石也。如遇羞明之症，用此药以水调涂之。 
上药十味，验如影响，但用者务要的当，不可轻忽。药味俱要道地精选，并要虔诚修合，走遍江湖，无人 
敢敌。 
此方亳州王振吾先生，因父病目将盲，出榜，愿以三百金相酬，名医群集治疗，不愈。有道人揭榜能医， 
出药点之，半月而愈。振吾以三百金相酬，道人分厘不取，阖家拜谢。道人遂授此书，令振吾制就施济。远近 
复明者，不可胜数。适有杨奉林者，与振吾相契甚浓，亦同病目。医愈，求授此书，遂为名医。今有徽商王姓， 
其人与奉林为至戚，得其真本，而不肖因在其延医诊病，见其施药如市，细叩其因，渠竟亲笔相授，但惜力有 
不能。仅合后方，然亦甚效。倘制就时，万祈普惠广施，则功诚不浅矣。 
上好羊脑芦甘石八两，打如莲子大，一分为重，则用新铜罐盛入童便，浸四十九日，滤去宿童便，再入新 
童便煮，一炷香咬咸酸味，不必再煮。又不可煮老，研为细末，用缸片一大块，将药放在上，用硬炭火 ，一 
炷香久。甘石渐渐转如松花色，细心谨慎取起，总称匀分，作四分，作四法制之，四制法开后。 
一分用姜汁煮三次，候干，细研筛过，名曰虎液膏。另用瓷罐盛之，不可出气。 
一分用细辛、芥穗、薄荷各一两，煮浓汁大半盅，亦煮三次，如前研细筛过，名曰凤麟膏，另用瓷罐收贮。 
一分用晚蚕沙三升，炒为灰，滚水淋灰汁大半盅，亦煮三次，候干研细，名曰青龙膏。另用瓷罐收贮。 
一分用童便再煮三次，候干，研细，名曰羊脑玉。另用瓷罐收贮。 
以上俱要如法修制，并要铜锅煮方佳，研极细，各将瓷罐收贮听用，用法开后。 
一治内障，如迎风冷泪，怕日羞明，昏花等症。用虎液（六分） 羊脑玉（一分） 凤麟（二分） 
冰片一分，合匀调点。 
一治内障， 肉扳睛，赤白翳膜烂弦等症，用虎液（二分） 羊脑玉（四分） 青龙（四分五厘） 冰片 
（一分），合匀调点。 
一治时行火眼。用虎液（七分） 羊脑玉（四分） 
朱砂（五厘，细末水飞），合匀调点。 
一治年久云翳遮睛，不能行路，但见人影，如白衣人行。有血根扳睛可治者，用青龙（六分） 羊脑玉（四分） 
每日骨簪点四五次，点后闭目，药尽开眼，直点至翳开之后，再用虎液（二分） 羊脑玉（四分） 凤麟（三分） 
冰片（一分） 珍珠（五厘， 研细末） 琥珀（五厘，不用制细末），合匀，如法点。 
以上照法调合点之，勿得配错致误，此非寻常可比也，珍之。 
神效水眼药方（治诸般目疾） 
羊脑芦甘石用童便浸，春五夏三，秋七冬十日，取出略打碎，用瓦片盛于火盆内，火 二次，漂净焙干十两。 
辰砂研细水飞四两，山东黄丹水飞焙干十两，麝香研细三钱，乳香去油细末四两，硼砂研细二两，没药熨去油 
细末四两，海螵蛸去衣研细，水浸漂净焙干，十两。 
上药各样为末极细，直研至无声为度，称准不可多少，每药末九两，炼上好白蜜一斤，调成膏子，其蜜要用 
绢帕滤三次。其蜜虽要炼三次，可以不必滴水成珠，总是熬化滤过而已。合就用瓷罐收贮，蜡封过两月方可用， 
愈久愈佳，经验。 



<目录>

<篇名>按五轮治疗捷法

属性：春来木旺之时，应在肝经。因嗔怒气逆，上而不下，则伤肝。肝伤则纳肝血，肝乃胆之母，肝热则生风，故 
眼热赤肿，泪如雨，羞明怕日，不便开张，此肝经实热之症。肝乃东方甲乙木，在眼为风轮，贯清净廓，通胆 
经，宜用泻肝汤治之。 
\x泻肝汤\x 
眼朦春月泻肝先，柴薄栀芩归芍添，陈草荆防通滑石，大黄胆草共黄连，先熏后食频频服，赤肿旋消喜自然， 
再合镇肝丸子服，春时永绝旧根源。 
\x镇肝丸\x 
苍术（八两，米泔水浸） 谷精草（三两） 黄芩（三两） 木贼（三两，去节） 石决明（一两， ） 
皂角末（一两） 羊肝（一具，不落水以竹刀刮去膜，研烂如泥） 
上将前药末共捣千捶，丸梧桐子大，每清茶送下三十丸。 
\x补肝丸\x 治肝虚目暗，渐渐昏蒙，时见黑花，视一如二者。 
菟丝子（酒煮捣烂） 柏子仁（炒，各三两） 枸杞（三两） 山药（三两） 白茯苓（二两） 防风（一两） 
枝子（一两，炒） 五味子（一两） 车前子（一两，炒） 细辛（五钱） 甘草（五钱） 蕤仁（三钱） 
川芎（一两） 
以上共为细末，熟地三两，兔肝一具，捣膏入药。 
上药炼蜜为丸，梧桐子大，灯草煎汤送下二钱。忌萝卜、蒜椒姜、鱼腥、犬羊、煎炒、油面、生冷之物。 
夏来火旺之时，应在心经。凡人焦思不已，劳神动心，心不生血，血少不能养肝，故目无所视，两眼四角为 
大小 。 属心，喜怒不常，思虑过度，房事恣意，水不能制火，上攻眼目，以致 肉扳睛，热血不止，刺痛 
难开，久而不治。翳生瞳仁，身热口舌生疮，其病在心，心属南方丙丁火，在眼为血轮，贯抱阳廓，通命门经。 
\x泻心汤\x 
眼红夏月泻心经，通草枝连生地停，甘滑荆防归芍入，大黄紫草效通神。 
秋来金旺之时，而应在肺。盖肺为华盖，位居在上，冷热不调，故损肺经。肺损不能生水，火无水制，炎攻 
于目，故黑睛上起白翳，谓之金克木。肺属西方庚辛金，在眼为气轮，贯传导廓，通大肠经。 
\x泻肺汤\x 
秋时眼病肺宜清，枳桔桑葶地骨芩，旋覆麻黄防共草，佐加归芍地黄寻，煎尝酌量分深浅，三帖麻黄不必增。 
冬来水旺之时，而应在肾。房劳酒色恣意，则眼生花，如飞蝇之状。视人物如堆烟，视太阳若水花，久而不治， 
则为青盲也。肾属北方壬癸水，在眼为水轮，贯津液廓，通膀胱经。 
\x泻肾汤\x 
冬时眼治肾之经，牛蒡芎归与黑参，生地荆防柴芍药，水煎温服目还明。 
夫脾胃者，属中央戊己土，每季各旺十八日，在眼为肉轮，贯水谷廓，通肺经。 
\x泻脾汤\x 
泻脾枝芍菊荆防，枳桔元翘胆细羌，甘附木通归蔓子，宣壅疏土正堪尝，消风丹点功还大，风热全驱体自 
康。 
\x消风丹\x 
黄柏（五钱） 秦艽（五钱） 防风（五钱） 细辛（五钱） 黄连（五钱） 木通（五钱） 薄荷（一钱） 
上研细末，水一盅，浸一宿去滓，加菊花一钱，白蜜四两，熬成膏，出火毒调点。 
一治眼多泪，用 
鲫鱼胆（七个） 人乳（一盅） 
和匀，饭上蒸一二次点目，其泪自收。 



<目录>

<篇名>四季加减煎药方

属性：当归（八分） 白茯苓（去皮，八分） 草决明（炒磨碎，八分） 麦冬（去心，八分） 黄芩（八分） 
银柴胡（八分） 生地黄（八分） 防风（八分） 白芍（五分） 羌活（五分） 川芎（五分） 粉草（三分） 
青葙子（水淘去泥，磨碎，八分） 
河水二盅，加竹叶灯心为引。 
春 倍加 柴胡 羌活 蔓荆 荆芥 
减 茯苓 
夏 倍加 黄柏 黄连 菊花 山栀 寒水石 
减 柴胡 
秋 倍加 桑皮 黄连 黄芩 麦冬 白术 赤芍 
减 川芎 白芍 柴胡 
冬 倍加 黄柏（盐水炒） 知母（盐水炒） 菟丝 山药 枸杞 石决明（ ） 
减 黄芩 羌活 山枝 
饮酒过多，倍加 干葛 山枝（炒） 黄芩 天花粉 
减 茯苓 柴胡 
受寒头痛，倍加 荆芥 羌活 薄荷 本 白芷 石膏 
减 黄芩 麦冬 
受热红肿，倍加 山枝 羌活 黄柏 蔓荆 荆芥 大黄 朴硝 
减 甘草 柴胡 
恼怒目痛，倍加 枳壳 香附 白蒺藜 
车前子 旋覆花 
梦遗目痛，倍加 山药 菟丝 枸杞 熟地 天冬 覆盆子 
劳神目肿，倍加 当归 川芎 茯苓 远志 人参 
减 羌活 
忌鲜鱼、鸡子、鸡、烧酒、煎炒、生冷、面食、酒、猪脑髓，戒怒恼、性急、焦躁，又忌桃、李、梅、 
瓜、菜，并滚水洗面。 



<目录>眼有七十二症医治

<篇名>第一问

属性：目有两睛，犹天之有日月也，平空昏者何故？答曰∶皆因酒色过度，忧愁思虑悲哭，或醉饱，脏血不匀，肝经 
抑郁，则为患矣。宜点虎液珍珠膏，服明目流气饮。 
\x明目流气饮\x 治目中障翳，隐涩难开，迎风冷泪，时时暴赤，视物不明，眼生黑花。 
大黄（炮） 牛蒡子（炒） 川芎 甘菊 白蒺藜（炒去刺） 细辛 防风 元参 栀子（炒） 荆芥穗 
蔓荆子（炒） 甘草 黄芩 木贼（去节） 草决明（炒，以上俱七分） 苍术（米泔水浸，六分） 
水煎食后服，或为末，临卧时酒送二钱。一方加木通、白术、石决明。 



<目录>眼有七十二症医治

<篇名>第二问

属性：目有赤肿者何故？答曰∶五脏热邪内攻， 
以致心火暴盛，皆酒之所致也，宜点青龙虎液膏，服洗心散、羊肝丸。（方见七十一问） 
\x洗心散\x 治肝热传于心经，积热上攻，眼弦涩，睛疼，热盛风多。 
木通 赤芍 甘草 荆芥 黄连 薄荷 当归 生地黄 
水煎食后服。（五问、六十三问其方俱与此不同） 



<目录>眼有七十二症医治

<篇名>第三问

属性：目有赤而不痛者何故？答曰∶肝实也。肝者，血脏也，肝实则血盛，盛则血气上攻，侵贯瞳仁，故赤而 
不痛。并痛至坐卧不得，宜点凤麟、羊脑玉，服泻肝散。 
\x泻肝散\x 
大黄（五钱） 荆芥（一两） 甘草（一钱） 
共为细末，每用热汤送二钱。 



<目录>眼有七十二症医治

<篇名>第四问

属性：目有赤而昏暗，起黑云，大角红者何故？答曰∶肝虚也。肝属木，木生火，子盗母气，则昏暗。火发则木 
衰。若心火旺，则血有余，贯大角，侵于瞳神，目既赤而又昏也，宜点虎液膏。肝实者服泻肝散。（方见三问。）胆 
虚者，服补胆散。心火旺者服泻心散。 
\x补胆散\x 治黑白内外障翳，胆虚者，胆以泻为补。 
当归 羌活 蒺藜 蝉蜕 荆芥 甘草（各二钱） 
共为末，每服二钱，米汤下。 
\x泻心散\x 治目赤疼痛，心火实者。 
甘草（二钱） 泽泻（五钱） 黄连（三钱） 
共为末，每服二钱，灯心汤下。 



<目录>眼有七十二症医治

<篇名>第五问

属性：目有大角赤痛者何故？答曰∶心实也。大角属心，南方火位之象，心火旺，则大角赤痛，宜点青龙膏，服洗心 
散、三黄汤。 
\x洗心散\x （二问六十二问俱有此名方各不同） 
生地 薄荷 荆芥 防风 羌活 山栀 
黄连 黄芩 柴胡 石羔 甘草 川芎 菊花 龙胆草 淡竹叶（各等分，研细末） 
上散，日进三服。 
\x三黄汤\x 治热泪倾出，沙涩睛疼，怕日羞明胞肿者。用 
黄连 黄芩 黄柏（各等分俱炒） 
水煎服。 



<目录>眼有七十二症医治

<篇名>第六问

属性：目有小角赤者何也？答曰∶心虚也。心属火，火能生土，故火乃土之母，土实则火虚，如子肥知母瘦也。 
宜点虎液珍珠琥珀膏，服补心散。 
\x补心散\x 治疼痛不已。 
当归（一两五钱） 芎 （一两） 生地（一两五钱） 粉草（一两五钱） 远志（去心，一两五钱） 
柏子仁（三两） 酸枣（炒，二两） 人参（一两） 金箔（一帖） 麝香（一分） 琥珀（三钱） 茯苓（七钱） 
南星（五钱） 半夏（五钱） 石菖蒲（六钱） 辰砂（五钱） 
共为末，蒸饼为丸，如绿豆大，朱砂金箔为衣，每服七分，拌津含化，姜汤下。 



<目录>眼有七十二症医治

<篇名>第七问

属性：目有白翳多者何故？答曰∶肺属金，金能生水。水若过旺，面上即见风膜，肺窍因塞，失其精华，致肺托 
落。（肺托落三字他书罕见存疑）肺因干硬，故气涩之而为翳。金若不旺，则不能生水，水不能生肺，亦有干燥 
之病，宜点珍珠膏，服补肺散、洗心散。（洗心散方名互见，药味不同。此不立方未便乱用，且其属肺前洗心， 
二方似不相宜） 
\x补肺散\x 
当归（五钱） 黄芩（一两） 桔梗（四钱） 赤芍（五钱） 桑皮（一两） 麻黄（四钱） 枳壳（四钱） 
葶苈（五钱） 地骨皮（八钱） 甘菊（四钱） 元参（八钱） 白芷（四钱） 生地（四钱） 甘草（四钱） 
金银花（四钱） 
共为细末，每服三钱。 



<目录>眼有七十二症医治

<篇名>第八问

属性：目有翳而多泪不凝结者何故？答曰∶即 
是肺托落，肝虚也，宜点珍珠琥珀膏，服阿胶散、补肺散。（方见七问） 
\x阿胶散\x 
白茯苓（二钱） 白术（二钱） 川芎（二钱） 阿胶（炒成珠，二钱） 当归（一钱） 
姜三片，枣三枚，水煎，不拘时服。 



<目录>眼有七十二症医治

<篇名>第九问

属性：目有怕日羞明何故？答曰∶脾实也。脾属土，土受湿气传于肺，肺受心经邪火而传于目，太阳受湿热则胜脾 
土，土盛肌肉壅塞难开，乃是湿气相搏，故怕日羞明，宜点珍珠膏，服洗脾饮、密蒙丸。 
\x洗脾饮\x 治胞肿赤痛。 
当归 天花粉 赤芍 黄芩 羌活 穿山甲（炒） 金银花 白芷 连翘 
水煎将好，加大黄芒硝一二钱，即取起，食后服。 
\x密蒙丸\x 此方还有在后，看加减服。（此言还有在后，查后未见，疑系脱简） 
密蒙花 菊花 羌活 石决明（盐水浸炒） 青精石 白蒺藜（炒去角） 
上各等分为末，炼蜜为丸，桐子大，每服三十丸，食后服，日三服。 



<目录>眼有七十二症医治

<篇名>第十问

属性：目有视物不真者何故？答曰∶脾虚也。脾属土，肝属木，木克土，青黄相争，黄不胜青，故视物不真。宜点 
珍珠膏，服苍术汤、补肾丸。（方见十一问） 
\x苍术汤\x 
苍术（米泔浸炒，一钱二分） 本（一钱） 白芷（一钱） 羌活（一钱） 川芎（一钱） 甘草（一钱） 
葱姜煎服。 



<目录>眼有七十二症医治

<篇名>第十一问

属性：目有黑花，如飞蝉蝇者何故？答曰∶肾虚也。肾属水，水若枯，则肾虚。宜点虎液、青龙膏，服猪苓汤、补肾丸。 
\x猪苓汤\x 
五味子 熟地 猪苓 肉苁蓉（酒洗） 枸杞子 覆盆子 
不用引，水煎服。 
补肾丸（五十四问、六十六问各有补肾丸，均相同） 车前子（酒浸，一两） 石斛（去根，一两） 
青盐（二钱） 磁石（ 醋淬七次，水飞，二钱） 沉香（五钱，另研） 菟丝子（酒煮打烂，二钱） 
共为末，炼蜜为丸，梧桐子大，每服七十丸，空心盐汤送下。 



<目录>眼有七十二症医治

<篇名>第十二问

属性：目有迎风流泪者何故？答曰∶肾虚也。肝木生风，肾水枯不能滋木，木乃肾之子，故见风流泪也。宜点凤 
麟羊脑玉，服地黄丸。 
\x明目地黄丸\x（四十八问亦有地黄丸，其方不同，此即薛氏选方减去石斛者） 
生地（一斤，酒浸） 熟地（一斤，酒浸九蒸） 防风（四两） 枳壳（去瓤麸，炒，四两） 川牛膝（去芦， 
四两） 杏仁（去皮尖，二两） 
共为末，炼蜜为丸，梧桐子大，每服五十丸。 



<目录>眼有七十二症医治

<篇名>第十三问

属性：目有赤筋扳睛者何故？答曰∶心火主血，肝木主筋。血侵于筋，肝心同源，相传于目，故曰血眼。多生扳睛， 
宜服三黄汤，不退再服当归散，点珍珠膏。（珍珠膏疑即虎液等膏加珍珠琥珀之方） 
三黄汤（以大黄易黄柏，即三黄丸方，见后五十二问） 
大黄（二钱，酒炒） 黄芩（一钱五分） 黄连（二钱五分） 
\x当归散\x 
当归 白芷 羌活 甘草 栀子 牛蒡（炒） 
共为末，滚水调服。 



<目录>眼有七十二症医治

<篇名>第十四问

属性：目有白膜遮睛者何故？答曰∶肺金克肝 
木，风邪在肺矣。金旺而木衰，故白膜遮睛。宜点珍珠膏，或点推云散，服连翘饮、四顺清凉散。 
\x连翘饮\x 
连翘 甘草 黄芩 栀子 薄荷 大黄（酒炒） 朴硝（以上各等分） 
上共为末，滚水下，或蜜丸亦可。 
\x四顺清凉散\x 
大黄（酒炒） 川芎 山栀 赤芍 没药（制去油） 归身 枳壳 香附（酒炒） 生地 甘草（以上各等分） 
共为末，米汤下。 
\x推云散\x 
芦甘石（五分） 珍珠（二分） 玛瑙（三分） 朱砂（四分） 熊胆（一分五厘） 黄连（一分五厘） 
乳香（六厘） 没药（六厘） 麝香（二厘） 硼砂（三厘） 
共为细末点眼。 



<目录>眼有七十二症医治

<篇名>第十五问

属性：目有遇风作痒者何故？答曰∶肝经有风邪。肝属木，一见风，躁动即痒。宜点虎液膏，服荆芥散。 
\x荆芥散\x 
荆芥 蔓荆子 甘菊 白芍 香附 苍术（炒） 草决明（炒） 甘草（以上各等分） 
共为细末，每服一钱。黑豆汤下。 



<目录>眼有七十二症医治

<篇名>第十六问

属性：目有早晨昏花者何故？答曰∶此为头风注于目，头乃诸阳之首，早晨昏则阳衰，阳气属木，木旺寅卯辰时，故 
邪胜则生风，攻于目也。宜点羊脑玉，服蒺藜散。 
\x蒺藜散\x 
白蒺藜（炒） 芍药 茯苓 甘草 石决明（盐水炒） 川芎（炒） 羌活 当归 防风 苍术（米泔浸炒） 
蝉蜕 麻黄（以上各等分） 
共为细末，滚水送下。 



<目录>眼有七十二症医治

<篇名>第十七问

属性：目有午后昏暗者何也？答曰∶胃脑损也。 
元气即真元也，流传于阴道，不归阳道，自午至戌之候，寒气渐生，故主脑损，以致临晚目昏。宜点珍珠膏，服 
宽中散、太阳丹、泻肺散，灸风府穴。（风府穴一名舌本穴，在顶后入发际一寸处） 
\x宽中散\x 
青皮（四两） 陈皮（四两） 丁香（四两） 甘草（四两） 朴硝（四两） 细辛（五钱） 浓朴（二两， 
姜汁炒） 白豆蔻（二两） 
共为末，每服二钱，盐汤下。 
\x太阳丹\x 治太阳穴疼痛，名雷头风。 
大川乌（一两） 石膏（ ，一两） 白芷（一两） 甘菊（一两） 
共为末，蜜和面糊为丸，朱砂、羌活一两，甘草二两，细辛五钱，为衣，每服八十丸，淡姜汤下。 
\x泻肺散\x 
黑豆 白芷 泽泻 当归 枸杞 苦参 
上药各等分，水煎服，忌酒煎炒发物。 



<目录>眼有七十二症医治

<篇名>第十八问

属性：目有昏花，迎风流泪，怕日羞明者何故？答曰∶风热上攻于目也。宜点虎液膏，服上清丸。 
\x上清丸\x 
羚羊角（镑，一两） 犀角（镑，一两） 牛黄（五钱） 琥珀（三钱） 浓朴（姜汁炒，一两） 黄芩（酒 
炒，一两） 川芎（五钱） 白芷（五钱） 菊花（八钱） 防风（八钱） 羌活（八钱） 草决明（一两） 
生地（七钱） 熟地（七钱） 防己（八钱） 黑牵牛（八钱） 蝉蜕（去头足，七钱） 地肤子（一两） 
滑石（一两） 
共为末，蜜丸，梧桐子大，每服五十丸，食后服。 



<目录>眼有七十二症医治

<篇名>第十九问

属性：目有日夜疼痛者何也？答曰∶阳毒之气盛也。经云∶静则血气衰，注于阳道，寒邪克之，故日夜作疼。宜服 
拨云丸。 
\x拨云丸\x 
白蒺藜（炒去角） 羌活 独活 防风 生地黄 荆芥 当归 蛇蜕 金银花 蝉蜕 赤芍 甘草 
水煎服。 



<目录>眼有七十二症医治

<篇名>第二十问

属性：目有日中痛者何故？答曰∶阳气盛也。经云∶阴静则阳盛。阳火盛则旺于日中，见阳气则痛，故知阴虚也。 
宜服洗心散。（方见二问、五问。二问五问方各不同，余以病轻者服二问方，重者服五问方，似有区别） 



<目录>眼有七十二症医治

<篇名>第二十一问

属性：目有浮眵白膜者何也？答曰∶肺金受热也。血盛则热，气盛则寒，肺气盛则生膜，白乃肺之根也。肺受风邪， 
浮散于目，故有白膜遮之也。宜点虎液膏，服四顺饮。（四顺饮未立方，盖即十四问四顺清凉散也，存疑） 



<目录>眼有七十二症医治

<篇名>第二十二问

属性：目有旋螺突出者何也？答曰∶是积也。积乃脏腑之流毒，攻于外，发于目，血结于肝，木之积也。宜服蝉蜕 
无比散，点推云散。（方见十四问） 
\x蝉蜕无比散\x 
蝉蜕（去头足，一两） 蛇蜕（微炒，一两） 羌活（三两） 当归（酒洗，三两） 川芎（盐酒炙，三两） 
石决明（盐水炼，三两） 防风（四两） 苍术（米泔浸，二两） 茯苓（四两） 赤芍（二两） 炙甘草（四两） 
白蒺藜（炒去刺，八两） 
共为末，食后服三钱，米汤调下，忌生冷油面等物。 



<目录>眼有七十二症医治

<篇名>第二十三问

属性：目有瞳仁倒者何也？答曰∶五脏俱损也。外因五色，内因五味，精液妄行，以致肾水枯竭而伤肺肝，知五脏 
损也。宜点珍珠虎液膏，服菊花丸。 
\x菊花丸\x 
菊花（四两） 巴戟（一两六钱） 五味子（二两） 
肉苁蓉（酒洗，一两） 枸杞（二两） 
共为末，蜜丸梧桐子大，每服用盐汤送下三十丸。 



<目录>眼有七十二症医治

<篇名>第二十四问

属性：目有青膜遮睛者何也？答曰∶目乃肾水之源，精神之腑。五脏积热，壅滞气血，冲击肝木，故青膜遮睛也。 
宜点青龙琥珀膏，服洗肝散。 
\x洗肝散\x 
薄荷叶 川芎 大黄 当归 栀子 防风 羌活 甘草（以上各等分） 
共为末，每服三钱，食后服。 



<目录>眼有七十二症医治

<篇名>第二十五问

属性：目有瞳仁黄者何也？答曰∶黄风内障也。五行应变，升降为先。若血气衰涩，不能应目，故瞳仁黄也。宜 
点珍珠散，服椒红丸。 
\x夜光椒红丸\x 
川芎（一两） 白蒺藜（炒，三钱） 防风（五钱） 苍术（炒，二两五钱） 熟地（三两） 车前子（炒， 
三钱） 元精石（五钱） 羌活（一两） 当归（一两） 川乌（一两） 陈皮（一两） 黄连（一两） 
珍珠（五钱） 人参（五钱） 川椒（五钱） 
共为末蜜丸，梧桐子大，每服四十五丸，木香汤下。 



<目录>眼有七十二症医治

<篇名>第二十六问

属性：目有白星散乱，头昏眼花黑暗者何也？答曰∶气血衰也。气血者，周流百脉，百脉一衰，六阳俱起，头即昏 
眩，血脉不行，故生白星，昏花黑暗。宜服川乌散，点推云散。（方见十四问） 
\x川乌散\x 
川乌（煨） 细辛 川芎 防风 生地 当归 芍药 甘草 人参（以上各等分） 
共为末，每服二钱，酒送下。 
\x石膏二川汤\x （石膏二川汤法中未见，疑漏载） 
石膏 川乌 川芎 防风 荆芥 羌活 
连翘 升麻 
水煎服。 



<目录>眼有七十二症医治

<篇名>第二十七问

属性：目有粉青而昏者何也？答曰∶脾家风湿，瘀血滞精，宜服分昧散，点推云散。（方见十四问） 
\x分昧散\x 
琥珀（一两） 防风（一两） 元参（一两五钱） 蔓荆子（炒，一两五钱） 草决明（一两五钱） 甘 
草（一两） 细辛（一两） 牛蒡子（炒，一两五钱） 苍术（米泔浸，一两） 大黄（一两） 甘菊（一两） 
白蒺藜（炒，一两五钱） 
水煎或为末，白汤调下，每服二钱。 
\x老膜散\x 治翳膜极重者。（老膜散法中未见，忽附于此，前证用此未免过峻，施之翳膜极浓者可也） 
珍珠（二分） 熊胆（一分五厘） 辰砂（一分五厘） 陀僧（一分五厘） 蕤仁（一分五厘） 白丁香 
（一分五厘） 荸荠粉（二分） 砂（升过，一分） 
共为细末点之。 



<目录>眼有七十二症医治

<篇名>第二十八问

属性：目有赤脉下垂而昏痛者何也？答曰∶是肝家邪风所致。木生火，火乘风邪，故血妄行。宜服通血散。 
\x通血散\x 
草决明 防风 荆芥 赤芍 当归 大黄 山栀 羌活 木贼 蒺藜 甘草 
共为末，每服茶汤调服三钱。 



<目录>眼有七十二症医治

<篇名>第二十九问

属性：目有赤肿，瞳仁痛者何也？答曰∶肾水枯，心火旺，水不能胜火。宜服洗心散（方见二问五问）、补肾丸 
（方见十一问）。 



<目录>眼有七十二症医治

<篇名>第三十问

属性：目有沙涩流泪者何也？答曰∶脾家热也。翻过眼皮，将针拨破红点，铜烙熨之平复。若热泪睛痛，怕日羞 
明，胞肿，宜点推云散，（方见十四问。）服加味洗心散（方见二问五问。二问五问方各不同，见证斟酌用之） 



<目录>眼有七十二症医治

<篇名>第三十一问

属性：目有白珠多红者，及眵泪沙涩难开何也？答曰∶患目之后，多受风寒，而气血不通，九窍闭塞，以致肺气衰 
弱，心火太旺，故心血欺凌肺金。宜点珍珠虎液膏，服和血补气饮。 
\x和血补气饮\x 
防风（一钱） 黄芩（一钱） 蔓荆子（一钱） 白芷（一钱） 柴胡（一钱） 甘草（五分） 当归（一钱五分） 
升麻（六分） 
水煎服。 



<目录>眼有七十二症医治

<篇名>第三十二问

属性：目有眵泪如脓，赤肿而昏者何故？答曰∶肾虚心虚，名曰龙虎交困。宜服坎离丸、补肾丸（方见十一问）， 
点推云散（方见十四问）。 
\x坎离丸\x 
白术（土炒） 细辛 川芎 草决明（炒） 羌活 当归 五味 防风 官桂 菊花 元参 白茯苓 地骨皮 
青葙子 车前子 甘草 人参 苦参 黄芩（以上各等分） 
共为末，炼蜜为丸。每服四十丸，米汤下。 



<目录>眼有七十二症医治

<篇名>第三十三问

属性：目有迎风冷泪，多膜而昏痛者何也？答曰∶此肝木生心火，火旺而金衰，故不得克制肝木，名曰东西合战。宜 
点推云散（方见十四问），宜服泻肝散、补胆散（方见三问四问） 
\x人参汤\x（人参汤法中未见，盖漏载，揣病原亦宜服） 
人参（三钱） 黄连（五钱） 蔓荆子（炒，三钱） 甘草（二钱） 白芍（二钱） 黄柏（盐水炒，二钱） 
知母（盐水炒，二钱） 
水煎温服。 



<目录>眼有七十二症医治

<篇名>第三十四问

属性：左右目互相赤红何也？答曰∶血邪攻冲也。肝脏不足，为风热相争，左右来往，脉有偏盛偏衰，故曰互相赤红 
也。宜敷赤头散， 
服蚕纸丸、芍药汤。 
\x蚕纸丸\x 
晚蚕蛾 蝉蜕 菊花 羌活 谷精草 甘草（各等分） 
共为细末，蜜丸，每服三十丸，茶下。 
\x赤头散\x 
南星（二两） 赤小豆（三两） 
共为末，净水调敷眼眶，并太阳二穴。如干以水润之，取效。 



<目录>眼有七十二症医治

<篇名>第三十五问

属性：目有暴生眵障，头面肿痛何也？答曰∶太阳火热，受风邪也。宜点珍珠虎液膏，服川芎散、洗心散。（方见二问。川 
芎散漏未立方，按证用二问之洗心散，不如用五问之方效速，曾验） 



<目录>眼有七十二症医治

<篇名>第三十六问

属性：目有纵横赤脉，沙涩眵膜多泪，怕日羞明者何也？答曰∶饮食不节，损伤脾土，以致精神短少。况水属太阳， 
其气生肝木，木旺则生风，风湿相搏，故怕日羞明。点珍珠虎液膏，服柴胡散、退血散。（退血散漏未载方可惜） 
\x柴胡散\x 
柴胡 菊花 元参 甘草 地骨皮 赤芍 黄芩 羚羊角 
共为末，白汤下。 



<目录>眼有七十二症医治

<篇名>第三十七问

属性：目有黑花，当时堕泪难开者何也？答曰∶肝经不足，内受风热，上攻于目，或血气时行，暴赤肿痛，宜点推 
云散（方见十四问），服明目流气饮。（方见一问） 



<目录>眼有七十二症医治

<篇名>第三十八问

属性：目有沙涩流泪，烂弦赤痛者何也？答曰∶宜用手法，将眼皮翻过，用针轻轻拨破班疮，取三四次。宜服清毒 
散，点推云散。（方见十四问） 
\x清毒散\x 治风湿眼痛。 
大黄 荆芥 牛蒡子 甘草 
水煎服。 



<目录>眼有七十二症医治

<篇名>第三十九问

属性：目有年深月久，赤脉贯睛，泪出如倾者何也？答曰∶心火未除，肺气相搏，故赤，宜服泻肺散。 
\x泻肺散\x 
桑白皮 茯苓 黄芩（炒） 
共为末，每服二钱，灯心汤下。 



<目录>眼有七十二症医治

<篇名>第四十问

属性：目有 肉扳睛，红障壅上者何也？答曰∶用青龙膏一点，即用手法取之，再点，如痛者，加茶调散。 
\x茶调散\x 
防风 羌活 柴胡 甘草 当归 黄芩 生地 川芎 天花粉（以上各等分） 
共为末，沙糖水茶调下。 



<目录>眼有七十二症医治

<篇名>第四十一问

属性：目有乌睛突出而痛者何故？答曰∶心肝二经受邪，以致毒瓦斯上攻，宜服洗心散（方五见问），后服洗肝散。 
\x洗肝散\x 
赤芍 细辛 远志 防风 桔梗 甘草 人参 羚羊角 黄芩（以上各等分） 
水煎服。 



<目录>眼有七十二症医治

<篇名>第四十二问

属性：目有太阳穴如针刺肿痛，服药不愈者何故？答曰∶心经热搏，上攻于脑，宜用清净膏。又外敷和鸡子清涂， 
数日再用手法取之。再点珍珠虎液膏，又外敷赤头散（方见三十四问），内服洗心散（方见二问）加川芎、羌活。 
\x清净膏\x 
南星 薄荷 荆芥 白芍（以上各等分） 
共为末，用鸡子清调敷眼眶上。 



<目录>眼有七十二症医治

<篇名>第四十三问

属性：目有两角烂弦者何故？答曰∶风邪外感，热气内攻，先点推云散（方见十四问），后点虎液膏。 



<目录>眼有七十二症医治

<篇名>第四十四问

属性：目有暴发赤肿，沙涩难开者何故？答曰∶体虚脾弱，酒色过度，宜点珍珠虎液膏，宜服人参败毒散，以散其热。 
\x人参败毒散\x 
人参 前胡 薄荷 羌活 桔梗 枳壳 陈皮 川当归 川芎 半夏 茯苓 黄连 黄芩 栀子 生地 
水煎服。 



<目录>眼有七十二症医治

<篇名>第四十五问

属性：目有枣花，形如锯齿者何也？答曰∶乃体浓而多热，或饮酒而多湿，性多湿热到肝，肝经伤，被风摇动，肝 
经有损故也。宜点凤麟膏，服蝉蜕无比散（方见二十二问），再服黄连败毒散。 
\x黄连败毒散\x 
黄连 黄柏 黄芩 独活 羌活 防风 当归 连翘 本 桔梗 人参 苏木 甘草 黄 （以上各等分） 
水煎服。 



<目录>眼有七十二症医治

<篇名>第四十六问

属性：目有临卧而不见物者何也？答曰∶雀盲，含糊模棱，非至理也。宜先服苍术猪肝散、蛤粉散。 
\x苍术猪肝散\x 
苍术（米泔浸，炒，八两） 谷精草（一两） 
共为末，用猪肝一具煮烂，同前药为末，米饮下，食后服，或酒下。 
\x蛤粉散\x 
蛤粉（一两） 夜明沙（一两五钱） 
黄蜡化开为丸，如枣子大，用猪肝一具， 
入丸于内，麻线扎，井水煮热，乘热薰眼至温，吃猪肝，并汁，以愈为度。 



<目录>眼有七十二症医治

<篇名>第四十七问

属性：目有太阳穴疼痛，日夜呻吟何也？答曰∶七情之液盛，名曰头风。宜点珍珠散，服太阳丹（方见十七问），有 
翳点推云散（方见十四问）。 



<目录>眼有七十二症医治

<篇名>第四十八问

属性：目有拳毛倒睫，上皮搭下皮，有翳膜者何故？答曰∶膀胱经热也，宜夹起上皮，灸一壮，用 鼻散，服地黄 
丸。如不用夹，只用粉霜敷上亦好。 
\x 鼻散\x 并治内外障。 
麻黄（一钱） 归身（一钱） 
共为粗末，炒黑色，加乳香、麝香少许，再研细末，吹鼻中。 
\x地黄丸\x （十二问地黄丸与此不同） 
熟地 川芎 人参 当归 白蒺藜 
共为细末蜜丸，食后茶下。 



<目录>眼有七十二症医治

<篇名>第四十九问

属性：目有青膜遮瞳仁，视物不明者何也？答曰∶肾虚也。宜服巴菊枸杞丸。肝经虚热，下弦白，曰冰眵障，服明 
目地黄丸（方见十二问）。先点老膜散（方见二十七问），二三日点推云散（方见十四问），将愈，点珍珠虎液 
膏，戒酒色。 
\x巴菊枸杞丸\x 
川巴戟（去心，三两） 菊花（一两） 枸杞（六两） 肉苁蓉（酒洗，四两） 
共为末，蜜丸，每服五十丸，盐汤下。 



<目录>眼有七十二症医治

<篇名>第五十问

属性：目有斑点者何也，答曰∶肝经邪热也。风气相搏，宜服洗肝散（方见二十四问）、清毒散（方见三十八问）。 
诗曰∶偶然气肿不分明，斑点如珠日夜疼，数粒茱萸无二样，变来真是蟹睛形，乌珠突出针钩破，速备珍珠散更 
明。此是良医无价宝，济人阴德不为轻（金仙作传记）。 



<目录>眼有七十二症医治

<篇名>第五十一问

属性：目有小儿出痘，翳膜遮睛者何也？答曰∶浮翳可治，若视之如粉墙白者不治。若障浓者，点老膜散一二次 
（方见二十七），再点推云散（方见十四问），并服蝉蜕无比散（方见二十二问）。 



<目录>眼有七十二症医治

<篇名>第五十二问

属性：目有二三岁孩童患之者何也？答曰∶乳毒之故。若红肿流泪者，宜服三黄丸。 
\x三黄丸\x 
黄柏 黄连 黄芩 
共为末蜜丸，米汤下。 



<目录>眼有七十二症医治

<篇名>第五十三问

属性：目有出痘，眼下皮漏脓者何也？答曰∶痘之余毒，用三棱针四围拨破，出血为度，将金针蘸清净膏点漏处（方见 
四十二问），宜点珍珠虎液膏，服白薇散。 
\x白薇散\x 
白薇（二两） 生地（一两） 白蒺藜（一两五钱） 防风（一两五钱） 石榴皮（九钱） 羌活（一两） 
共为末，枸杞汤下。 



<目录>眼有七十二症医治

<篇名>第五十四问

属性：目有珠上转如月出东海之状者何也？答曰∶名为扶桑翳，皆因肺被心火所伤，不安，心火炎炎，魄不守舍， 
肝家元气不安，宜点珍珠散、洗心散（方见五问）。服补肾丸（洗心散前应脱一服字。十一问、六十六问俱有补肾丸， 
与此各异。） 
\x补肾丸\x （白朱砂疑硼字误作朱字，朱砂本无白色，且后用朱砂为衣，更可证其误） 
菟丝子 枸杞 白朱砂 青盐 熟地 破故纸 石斛 巴戟天 丹皮 酸枣仁 肉苁蓉 茴香 
共为末，蜜为丸，梧桐子大，朱砂为衣，盐汤下。 



<目录>眼有七十二症医治

<篇名>第五十五问

属性：目有如转辘轳，渐生内障者何也？答曰∶ 
心肾虚耗，水火不交故也。宜点珍珠虎液膏，服加味羊肝丸、返睛丸。 
\x加味羊肝丸\x 
羊肝（一具，去筋膜，瓦焙干） 细辛（一两） 熟地（一两五钱） 羌活（一两） 五倍子（一两） 
白菊（一两） 防风（一两） 杏仁（去皮，一两） 菟丝子（一两） 茯苓（一两） 草决明（炒，一两） 
枸杞（一两） 青葙子（一两） 地肤子（一两） 茺蔚子（一两） 石决明（ ，一两） 
共为末，炼蜜为丸，每服五十丸，或盐汤或酒下，日三服。 
\x返睛丸\x 
川芎（一两） 白蒺藜（五钱） 白术（土炒，五钱） 木贼（五钱） 羌活（五钱） 细辛（五钱） 
防风（一两） 熟地（二两） 独活（五钱） 白芷（五钱） 荆芥（五钱） 枸杞（五钱） 石决明（五钱） 
甘草（三钱） 天麻（二两） 菊花（五钱） 蕤仁（四钱） 生地（五钱） 车前子（炒，一两） 青葙子 
（五钱） 菟丝子（五钱） 草决明（五钱） 
共为末，蜜为丸，每空心盐汤下三五十丸。 



<目录>眼有七十二症医治

<篇名>第五十六问

属性：目有患鸡冠蚬肉者何也？答曰∶五脏之热血侵贯，待白露，或用刀割，宜点冰片虎液膏，服返睛丸，即愈。 
（方见五十五问） 



<目录>眼有七十二症医治

<篇名>第五十七问

属性：目有小儿痘疹患目者何也？答曰∶痘乃胎毒，宜服黑豆丸、兔儿丸。 
\x黑豆丸\x 
黑豆（一升） 黄芩（一两） 黄连（一两） 大黄（一两） 甘草（一两） 朴硝（一两） 密蒙花（一两） 
用水三碗，药豆同煎，豆干为度，去药，每服豆三十粒，细嚼米汤下。 
\x兔儿丸\x 
谷精草（炒，五钱） 黄连（五钱） 人参（三钱） 枝子（炒，五钱） 当归（七钱） 薄荷（炒，五钱） 
柴胡（四钱） 升麻（四钱） 菟丝子（炒，二两） 
共为末，空心米汤送三钱，蜜丸亦可。 



<目录>眼有七十二症医治

<篇名>第五十八问

属性：目有被物损坏其瞳者何也？答曰∶瞳神不破，宜服退血散。又服蕤仁丸。（三十二问退血 
散亦未载方，是否二十八问通血散？通退字形原可讹，以此存疑） 
\x蕤仁丸\x 
蕤仁（去皮油，六两） 黄连（一两） 石决明（ ，一两） 元精石（ ，二两） 
共为末，用黑羊肝一具，竹刀刮去筋膜，切片瓦上焙干为末，同前药米糊为丸。每服茶送七十丸，重者不过 
一月见效。 



<目录>眼有七十二症医治

<篇名>第五十九问

属性：目有上下皮肿而硬者，服药不退，用手法取之不效者何也？答曰∶要用手法五七次，宜服升麻葛根汤。 
\x升麻葛根汤\x 
升麻 芍药 甘草 葛根 
水煎服。 



<目录>眼有七十二症医治

<篇名>第六十问

属性：目有不见黑白，一片乌者何故？答曰∶是肝肾受风邪也。宜点珍珠虎液膏，服明目地黄丸（方见四十八问。） 



<目录>眼有七十二症医治

<篇名>第六十一问

属性：目有紫色 肉，堆满眼者何也？答曰∶肺肝之虚热也。肝木生心火，使血侵于目，将上下眼胞，用法取之。 
宜点推云散（方见十四问），服泻肺散（方见三问）、补胆散（方见四问。泻肺散肺字疑肝字之误。） 



<目录>眼有七十二症医治

<篇名>第六十二问

属性：目有白花如絮者何也？答曰∶肺金不能上应也。因于脾胃太弱，不能生金，又兼心火太甚，灼乎肺金，气上 
升散，行于目故也。宜服补肺散（方见七问），点推云散（方见十四问），服平胃散。 
\x洗心散\x（洗心散法中未见其方，与五问七问之洗心散迥不相同，揣其药味似不应以洗心名之，定有错 
误，仍之存疑） 
黄 （蜜炙） 甘草 当归 防风 升麻 荆芥 白芷 
水煎服。 
\x平胃散\x 
黑豆（炒） 泽泻 当归 枸杞 白丑 黄芩 
共为细末服。 



<目录>眼有七十二症医治

<篇名>第六十三问

属性：目有肉痣者何也？答曰∶用手法微破之。点珍珠散，或在两角，可取去血。点推云散（方见十四问），宜服 
地黄丸（方见四十八问），服返睛丸（方见五十五问。珍珠散散字疑误，盖即珍珠虎液膏前批明。） 



<目录>眼有七十二症医治

<篇名>第六十四问

属性：目有睛上浮翳，与黑白不相粘者，何法治之？答曰∶可用手法，将铜钩钩起上皮，系于鬓上，再点珍珠虎液 
膏，或点水眼药。 



<目录>眼有七十二症医治

<篇名>第六十五问

属性：目昏不痛，日日出暴泪者何也？答曰∶肾阴虚，并心阳亦虚也。宜点珍珠散，服益阴肾气丸（珍珠散六十三 
问批明。） 
\x益阴肾气丸\x 
泽泻 茯神 生地 丹皮 山药 当归 柴胡 熟地 人参 山萸肉 五味子 远志（以上各一钱） 石菖蒲 
（四钱） 
共末蜜丸，每服五十丸，空心盐汤下，一日三服。 



<目录>眼有七十二症医治

<篇名>第六十六问

属性：目有患花翳白陷者何也？答曰∶肺金被心火克制，金虚不能平制肝木，木反侮金，肾水又枯，不能制火，火更 
旺而肺金益虚。宜服补肾丸，点水眼药。 
\x补肾丸\x（十一问、五十四问之补肾丸与此俱异） 
人参 白蒺藜 白术 杏仁 苍术 蛤蚧 玉屑 白石脂 车前子 金樱子 旋覆花 五味子 黄精（以上 
各等分） 
共为末，每服二钱，米汤下。 



<目录>眼有七十二症医治

<篇名>第六十七问

属性：目有卒然泪出如倾，陡然翳膜花者何也？答曰∶将钱合在上胞居中，用灯心火灸钱孔中一壮，将钱埋在灶前 
地下即愈。 



<目录>眼有七十二症医治

<篇名>第六十八问

属性：眼有野外忽然飞丝入目，疼痛不已，何法治之？答曰∶可以服糖煎散，点玉露霜，一二次即愈，或用京墨汁 
点。如麦稻芒屑入目内，大麦煮汁洗之。尘物入目，用食盐冲水洗之。又天丝入目，用鳝鱼血点入，以灯心卷出， 
即愈（玉露霜后未载方存疑。） 
\x糖煎散\x 
防风 大黄 当归 赤芍 荆芥 甘草 牛蒡子 川芎（以上各五钱） 胆草（四钱） 
水煎，入砂糖调服。 



<目录>眼有七十二症医治

<篇名>第六十九问

属性：目有顺逆生翳，泪多羞明者何也？答曰∶胃受寒，脾受热，心肾两虚，宜服补心散（方见六问）、补肾丸 
（方见十一问），点推云散（方见十四问。十一问补肾丸内用沉香取其气香入脾，温不助火。） 



<目录>眼有七十二症医治

<篇名>第七十问

属性：目中障如偃月而疼痛者何也？答曰∶肝经不足，肺气太过，为金克木。宜服汤泡散，又服补肾丸（方见六十 
六问，六十六问补肾丸内有旋覆五味，取其入肺也。） 
\x汤泡散\x 
当归 赤芍 黄连 蝉蜕 
共为末，滚水泡，每服二钱，乘热熏眼，温服。 



<目录>眼有七十二症医治

<篇名>第七十一问

属性：目有内障，一聚一散，如云掩者何也？答 
曰∶乃是五脏余毒，风热上攻，有进有退故也。宜服羊肝丸。点推云散（方见十四问），并点水眼药。 
\x羊肝丸\x 
羊肝（一具，洗去筋膜） 黄连（三两） 当归（一两） 蕤仁（去油，一两） 
先将羊肝入砂锅内煮烂，后入黄连等末，捣为丸，桐子大，每服五十丸，米汤下。 



<目录>眼有七十二症医治

<篇名>第七十二问

属性：目有障膜形如垂帘者何也？答曰∶头风引邪，不能四散，攻入于目，宜服二神散，点珍珠虎液膏。 
\x二神散\x 
车前子 菟丝子（酒煮） 五味子 枳壳 熟地 当归 
共为末，蜜水调下。 
以上七十二症方治，俱系异授，审视明悉，对症用药，手到病除，真有令人重见天日之功。 
\x眼丹 败毒黄连丸\x 
黄连 甘草 连翘 羌活（各一两） 
共末蜜丸，梧桐子大，服五十丸，白汤下。 
\x上下眼丹 流气饮\x 
芍药 茯苓 防风 甘草 柴胡 羌活 独活 川芎 青皮 紫苏 荆芥 麦冬 连翘 石青 
水煎饱时服（夏月加黄连）。 
\x赤眼神效八宝丹\x 
当归（一两） 防风（一两） 川连（一两） 朴硝（二两） 杏仁（去皮尖，二十粒） 铜青（一钱） 
白矾（五钱） 郁李仁（去皮，四十九粒） 
以上八味，俱要称准分两，以生绢包之，如梅子大，放碗内，倾水泡一时，再隔水炖热熏洗，一日五次。 



<目录>

<篇名>经验奇方

属性：\x七针丹\x 
白菊花（三钱） 花椒（三钱） 青盐（二钱五分） 铜绿（三钱五分） 胆矾（三钱五分） 乌梅（一个， 
去核） 新花针（七口，用丝线穿就） 
前药六味研碎，用净水一饭碗拌匀，盛入深碗内，针置药下，再加水二碗，线头露出碗沿，用大盘盖就，隔 
水放锅内盖好，煮六时之久，木炭火须大，不失时候，随时添火。针化丹成，用净绢挤去药渣，磁瓶装之，放阴 
地一日，即可取用。此药永远不坏，每用少许，搽眼外眶，内眼角，少闭片时，立可见功。凡炼此丹，总宜虔诚 
为是。针化丹成，方能取验。如煮至六时，针有未化，不可用，须另煮。按此丹传自随州陈茂才家，茂才乐善好 
施，年六十双目成瞽，忽来一客，传此丹而去。陈根据法试之，光明日见，未及半载，双目复明。后遇有目疾者， 
治之无不神效。 
\x治内障云翳神效方\x 愈者多人。 
雄鸡化骨（三个） 古铜钱（一个） 新花针（三口） 大乌梅（三个） 大杏仁（七个） 真胆矾（三钱） 
大青盐（一钱） 砂仁（一钱） 川椒（二钱，拣去闭口者） 
上药置瓷罐内，以水二茶杯浸之，封固过七日洗眼。其水春秋用温，夏用凉，冬用开热。每日用水洗眼眶外 
皮，次日即效。 

