<篇名>幼科类萃
书名：幼科类萃
作者：王銮  
朝代：明  
年份：公元1368-1644年  



<目录>

<篇名>序

属性：医之为科也十有三而最难者莫如小儿盖小儿筋骨未坚脉息未完神气未全问之而弗能言诊 
之而 
未易决是故谓之哑科书曰若保赤子言保之之难也老子曰圣人皆孩之言孩之之不易也黄帝曰吾 
不能察其幼小者言幼小之难察也慨自颅囟经亡而童孺之夭者多矣世之称小儿医者曰 
钱仲阳陈文中李柽董汲栖真子汉东王氏皆有显名于一时然未免囿于准绳尺度之中而乏超然自 
得之见求其推移变化卒与法合譬如珠之走盘而不出于盘惟钱仲阳一人而已夷考仲阳当宋神宗 
时为太医丞素难奥旨无所不窥乃创建五脏之方各随所宜用之谓肝有相火则有泻而无补肾为真 
水 
则有补而无泻可谓抽金匮玉函之秘而得内经之髓者矣惜其遗书散亡出于门人阎孝忠之所裒辑 
者非仲阳之本意也幼科类萃不着纂者姓名观其引用诸家之说盖近时医工为之者治河大中丞松 
石刘公谓是书有保婴活幼之功乃命开封郡守南宫白侠刊而布马宪副HT 山胡君实力赞之昔程伯 
子有言一命之士苟存心于爱物于人必有所济斯刻也其诸利民惠物之心形于疏浚之余者欤 
\x嘉靖十三年甲午冬十一月朔嵩渚李濂书\x 



<目录>卷之一

<篇名>论小儿受胎禀赋浓薄不同

属性：千金论曰儿在母腹中受其精气一月胚二月胎三月血脉四月形体成五月能动六月筋骨成七 
月毛发生八月脏腑具九月谷神入胃十月百神备而生 
生后六十日瞳子成能笑语识人百日任脉生能反复一百八十日尻骨成能独立二百一十日掌骨成 
能匍匐三百日髌骨成能独倚三百六十日为一期滕骨成乃能移步此是常足之法不如此者身不平 
尔又云才生下有身破裂者必死阴囊白者必死阴不起者必死无粪门者必死股间无生肉者必死忽 
如鸦声者必死其周岁之间颅囟间解齿发未生手足挛缩膝如鹤即身体瘦瘠或四五岁不能行立 
此皆受胎气之不足者也若筋实则多力骨实则卑行血实则形瘦多发肉实则少病精实则伶利多语 
笑 
不怕寒暑气实则少发而体肥此皆受胎气之充足者也大抵禀赋得中道为纯粹阴阳得所则柔兼济 
气血相和百脉相顺精备神全脏腑充实形体壮健其未周之时颅囟坚合睛黑神清口方背浓骨粗臀 
满脐深肚软茎小卵大齿细发润声洪稳睡此皆受胎气之得中和者也以故听其声观其形则可以知 
其虚实寿夭矣 



<目录>卷之一

<篇名>论妊妇不守禁忌生儿多疾之戒

属性：全幼心鉴云常见富贵之家怀妊妇人居于奥室饥则辛酸无所不食饱则恣意坐卧不劳力不运 
动是 
以胎气微弱生子必软而多疾若夫起居有常饮食有节使神全气和受胎常安生子必伟而少疾丹溪 
云往 
往胎孕致病患多玩忽医所不知儿之在胎与母同体得热则俱热得寒则俱寒病则俱病安则俱安母 
之饮食起居可不慎哉姑陈一二以为规戒一子二岁满头有疮一日疮忽自平遂患痰喘询其母孕时 
所喜何物曰辛辣热物是其所喜知其为胎毒也慎勿与解利药因口授一方用人参连翘川芎黄连甘 
草陈皮芍药木通浓煎沸汤入竹沥与之数日而安或曰何以知之曰见其子精神昏倦病受得深决无 
外感非胎毒而何又一妇人形瘦性急体本无热怀孕三月适当夏暑口渴思水时发小热遂教以四物 
汤 
此亦胎毒也疮若再作病必自安已而果然若于孕时确守前方何病之有又一女得痫遇阴雨则作遇 
惊亦作口吐涎沫声如羊鸣此胎受惊也其病深痼调治半年病亦可安仍须淡味以助药功与烧丹丸继 
以四物汤入黄连随时令加减果半年而安三者是皆胎妇调适乖常饮酒嗜欲忿怒惊扑母有所感胎必 
受之或外挟风邪有伤于胎子乘母气生下多疾病患至此诚不能慎密之故也 



<目录>卷之一

<篇名>论服下部热药求子遗患之误

属性：丹溪云郑宪使子年十六生七个月后得淋病五七日必一作其发则大痛水道下如漆和粟者 
一盏方 
定脉之轻则涩重则弦视其形瘦而长青而苍意其父必因服下部药遗热在胎留于子之命门而 
然遂以紫雪和黄柏末丸梧子大晒极干热汤下百丸半日又下二百丸食物压之又半日痛大作连腰 
腹 
水道乃行下漆和粟者碗许痛减十之八后张子中与陈皮一两桔梗木通各半两又下合许而安父得 
燥热尚能病子况母得之者乎书此以证红丝瘤之事东垣云李叔和问中年以来得一子一岁之后身 
生红丝瘤不救后四子皆病瘤而死何缘致此疾翌日思之谓曰汝乃肾中伏火精气多有红丝以气相 
传生子故有此疾俗名胎瘤是也汝试观之果如其言遂以滋肾丸数服以泻肾中火邪补真阴之不足 
忌酒辛热之物其妻以六味地黄丸以养阴受胎五月之后以黄芩白术作散与五七服后生子三岁前 
证不复作今已壮噫合观以上所论则知其警戒深矣 



<目录>卷之一

<篇名>护养论

属性：小儿生长必欲人襁褓之襁褓之道必须得宜如春夏之月乃万物生长之时宜教令地卧使之不 
逆生 
长之气如秋冬之月乃万物收藏之时宜就温暖之处使之不逆收藏之气然后血凝气和则百病无自 
而入矣大抵衣不可太暖暖则汗出表虚风邪易入乳不可太饱饱则胃弱而易伤积滞难化格致余论 
云童子不衣裘帛下体主阴得寒凉则阴易长得温暖则阴暗消是以下体不与帛绢夹浓之服恐妨阴 
气又小儿血气俱盛食物易消肠胃尚脆而窄若稠粘干硬酸咸辛辣一切鱼肉水果湿面烧炙煨炒但 
是发热难化之物皆亦禁绝妇人无知畏其啼哭无所不与积成痼疾虽悔何及所以富贵骄养有子多 
疾何者盖富贵之家久藏于帏帐之内重 叠被令儿筋骨缓弱譬如阴地草木不见风日少有坚实者 
也诚非保育之法而田舍婴儿未尝爱护终日暴露或饥或寒绝无他病者此皆见风日着地气之力也 
岂贵贱之理有异哉明乎此则护养之道得矣 



<目录>卷之一

<篇名>乳哺论

属性：初生芽儿藉乳为命乳哺之法不可不慎夫乳者荣血之所化也至于乳子之母尤宜谨节饮食下 
咽乳 
汁便通情欲动中乳汁便应病气到乳汁必凝滞儿得此乳疾病立至不吐则泻不疮则热或为口糜或 
为惊搐或为夜啼或为腹痛病之初来其溺必甚少便须询问随证调治母安则子安可消患于未形也 
故哺乳夏不欲热热则致吐逆冬不欲寒寒则致咳痢母不欲怒怒则上气颠狂母不欲醉醉则令 
身热 
腹痛母方吐下而乳则致虚羸母有积热而乳则变黄不能食新房而乳则瘦瘠交胫不能行新浴而乳 
则发吐 神困伤热乳则泻黄伤冷乳则泻青冷热不调停积胸膈结为痰饮遂成壮热吐热不已乃 
作 
惊痫儿啼未定遽以乳哺气逆不消因成乳癖怀妊而乳致令黄瘦腹大脚弱名曰魅病大胝乳哺不可 
太过故彦云婴儿常病伤于饱也又云忍三分饥吃七分饱亦至论也 



<目录>卷之一

<篇名>下胎毒论

属性：东垣云儿在母腹中十月之间随母呼吸呼吸者阳气也而生动作益滋精气神饥则饮母血渴则 
饮母 
血儿随日长皮肉血脉筋骨形气俱足十月降生口中尚有恶血啼声一发随吸而下此恶血复归命门 
胞 
中僻于一隅伏而不发直至因内伤乳食湿热之气下流逆于肉理乃发为疮疹也故方书皆云俟其分 
娩啼声未发之时急用绵裹指拭去口中恶汁固是良法而仓卒之际或有不及者故有黄连法朱寮法 
甘草法用之殊佳但今之人比古者之人起居摄养大有不同窃恐禀受怯弱之儿不能禁此寒冷之剂 
若与服之必生异证或呕乳粪青或痰嗽喘急或腹胀或惊悸如有里证郁结壅闭不通欲下胎毒者只 
须用淡豆豉煎浓汁与三五口其毒自下又能助养脾气也 



<目录>卷之一

<篇名>论小儿轻易服药戒

属性：罗谦甫曰一小儿五月间因食伤冷粉腹中作痛遂于市药铺中赎得神芎丸服之脐腹渐加冷疼 
时发 
时止逾七八年不已因思古人云寒者热之治寒以热良医不能废其绳墨而更其道也据所伤之物寒 
也所攻之药亦寒也重寒伤胃其为冷痛可知矣凡人之脾胃喜温而恶冷况小儿血气尚弱不任其寒 
故阳气潜伏寒毒留连久而不除也治病必先其本当用和中养气之药以救前失服之月余方愈呜呼 
康子馈药孔子拜而受之以未达不敢尝此保生之重者也奈何常人拱默而令切脉以谓能知病否且 
脉者人之血气附行经络之间热胜则脉疾寒胜则脉迟实则有力虚则无力至于所伤何物岂能别其 
形象乎医者不可不审其病源而主家亦不可不说其病源且此子之父不以病源告医而求药于市铺 
中发药者亦不审病源而以药付之以致七八年之病皆昧此理也孙真人云未诊先问最为有准东垣 
云只图愈疾不欲困医二公之语其有功于世大矣 



<目录>卷之一

<篇名>慎择乳母

属性：凡乳母禀赋之浓薄情性之缓急骨相之坚脆德行之善恶儿能速肖亢为关系殊不知渐染既久 
识性皆同犹接木之造化也故不可不择也 



<目录>卷之一

<篇名>芽儿戒灸

属性：小儿初生世人多于头额前发际穴灸之盖取其可以截风路也殊不知地有南北之分其河洛土 
地多 
寒儿生三日灸囟以防惊风固宜也今者东南土地多湿气禀薄弱岂堪灸 若执以关中地寒为论自 
取危困耳 



<目录>卷之二

<篇名>小儿脉证总说

属性：汤氏曰凡看小儿疾病先观形证神色而切脉次之欲别五脏各有所主须看禀受盈亏胎气虚实 
阴阳 
冷热之证补过泻多当究其失五脏六腑表里各有相应配对若能明其标本则神圣功巧自然得矣 



<目录>卷之二

<篇名>论五脏虚实所主

属性：钱氏曰心主惊实则叫哭发热饮水而搐虚则困卧悸动不安心病多叫手足动摇惊悸心气热则 
心胸 
亦热欲言不能而有就凉之意故合面卧心热视其睡口中气温或合面睡及上窜摇头切牙皆心热也 
导赤散主之心实则气上下涩合卧则气不通故喜仰卧则气得上下通也泻心汤主之 
肝主风实则目直大叫呵欠项急烦闷虚则切牙多欠气热则外生气温则内生肝热手寻衣领及 
乱捻 
物肝有风目连札不搐得心热则搐治肝泻青丸治心导赤散肝热甚身反张直不搐治与有风同凡病 
或新或久皆引肝风风动而止于头目连札也若热入目牵其筋脉两 俱紧不能转视故目直也若得 
心热则搐以其子母俱有实热风火相搏故也 
洁古曰肝主谋勇热则寻衣捻物目连札直视不能转视或极则身反强直折皆风热也目者肝之 
窍肝属木木性急故如此也 
钱氏曰脾主困病则困睡泄泻不思乳饮实则困睡身热饮水虚则吐泻生风 
钱氏曰肺主喘实则闷乱喘促有饮水者有不饮水者虚则硬气长出气肺热手掐眉目鼻面肺盛 
复 
有风冷胸满短气气急喘嗽上气当先散肺热后散风冷肺只伤寒则不胸满肺虚热唇深红色治之散 
虚热肺脏怯唇白色当补若闷乱气粗喘促哽气者难治肺虚损故也脾肺病久则虚而唇白脾者肺之 
母也母子皆虚不能相营故名曰怯肺主唇唇白而泽者吉白如枯骨者死 
洁古曰肺主气燥热则壮热饮水喘闷鼻干燥手扪眉面泻白散主之胸满短气气急喘嗽上气皆 
是肺气有余复感风邪之所伤谓之微邪先泻而后发散之 
钱氏曰肾主虚无实也惟疮疹肾实则黑陷肾虚儿本虚怯由胎气不成则神不足目中白睛多其 
颅即 
解自开也面色 白此皆难养不过八八之数若恣色欲多不及四旬而亡或有因病而致肾虚者非也 
又肾气不足则下窜盖骨重惟欲坠下而缩身也肾水阴也肾虚则畏明宜补之 
洁古曰下窜者肾气不足两足热不喜衣覆足然此者脐以下皆肾之所主缘心气下行于肾部也 
此乃肾不足而心有余宜地黄丸主之 



<目录>卷之二

<篇名>论五脏相胜虚实之邪

属性：钱氏曰肝脏病见秋木旺肝强胜肺也宜补肺泻肝轻者肝病退重者唇白而死 
肺病见春金旺肺强胜肝当泻肺轻者肺病退重者必发惊更有赤者当搐为肝怯当目淡青色也 
心病见冬火旺心强胜肾当补肾治心轻者心病退重者下窜不语肾怯虚也 
肾病见夏水胜火肾胜心也当泻肾轻者肾病退重者悸动当搐也 
脾病见四傍皆仿此治之顺者易治逆者难治脾怯面目赤黄五脏相反随证治之 
如肺病又见肝证切牙多呵欠者易治肝虚不胜肺故也若目直大叫哭项急烦闷者难治盖肺病 
久则虚冷肝强实而反胜肺也视病之邪久虚实虚则补母实则泻子 
洁古曰肝胜肺则肝病。肝病发搐又见肺虚喘而气短病见于申酉戌时是者异强也内经云受所制 
而不能制谓之真强法当补脾肺而泻肝导赤散泻黄散主之 
按刘宗浓云此皆五脏相胜病机不离五行生克制化之理者盖小儿初生襁褓未有七情六欲只 
是形 
体脆弱血气未定脏腑精神未完所以有脏气虚实胜乘之病但世俗不审此理往往遇是率指为外感 
内伤而用药致枉死者多矣悲夫矧钱氏论脱略幸而洁古补之今特参附诚所谓无穷之惠也 



<目录>卷之二

<篇名>论五脏子母虚实鬼贼微正

属性：洁古曰在前者为实邪子能令母实拒贼伤于母其子又引母所克者妻来相助故曰实邪也在后 
者为虚邪母引子之鬼贼至由母能使子虚也内经云子能令母实母能令子虚此之谓也 
妻来乘夫为微邪夫来乘妻为贼邪法当泻鬼补本脏本脏自病为正邪当虚则补之实则泻之内 
经云滋苗者必固其根伐下者必枯其上逆其根伐其本则败其真矣 
按刘宗浓云此五行生克之道论也义见难经五十难及后五脏补泻治要论宜参考之 



<目录>卷之二

<篇名>论五脏补泻之法

属性：洁古云心主热自病或大热泻心汤主之实则烦热黄连泻心汤主之虚则惊悸生犀汤主之 
肺乘心微邪喘而壮热泻白散主之 
肺乘心虚邪风热煎大青膏下大青丸 
脾乘心贼邪恐怖恶寒安神丸主之 
按刘宗浓云乘者犹车乘之乘也大抵五脏之病相乘伏匿隐显莫测以上但言本病乘胜之道故 
以五脏治要附于下宜参考焉 
凡心脏得病必先调其肝肾两脏肾者心之鬼肝气通则心气和肝气滞则心气乏此心病先求于 
肝清 
其源也五脏受病必先传其所胜水能胜火则肾之受邪必传于心故先治其肾遂其邪也故当退肾气 
益肝气两方或诊其脉肝肾两脏俱和而心自生疾然后审其心家虚实治之 
肺主燥自病则喘嗽燥则润之实则喘而气盛泻白散虚则喘而少气先益黄散而后阿胶散 
心乘肺贼邪热而喘嗽先地黄丸中导赤散后阿胶散主之 
肝乘肺微邪恶风眩冒昏愦嗽羌活膏主之 
肾乘肺实邪增寒嗽清利百部丸主之 
脾乘肺虚邪体重吐痰泄泻人参白术散主之 
凡肺之得病必先观心之虚实若心火炎盛铄金即当先益心气后吃肺药若心气和即便看脾脉 
若脾 
气虚冷却不能相生而肺家生气不足则风邪易感故患肺寒者皆脾虚得之若脾气盛实则亦痞隔中 
焦而大肠与肺表里不能相通夫中焦热隔则肺与大肠不通其热毒之气必上蒸于肺而生痰故患肺 
热者多脾实得之心气盛者泻之脾气虚者益之脾气实者通之然后随其肺之寒热以治之故有抑 
心气益脾气通肺气三药若诊其脉气心脾两脏俱和而肺自生疾则但察肺家虚实而治之 
肝主风自病则风搐拘急肝苦急急食甘以缓之佐以酸苦以辛散之实则风搐力大泻青丸主之 
虚则风搐力少地黄丸主之 
心乘肝实邪壮热而搐利惊丸主之 
肺乘肝贼邪气盛则前伸呵欠微搐法当泻肺先补本脏补肝地黄丸主之泻肺泻白散主之 
脾乘肝微邪多睡体重而搐先当定搐泻青丸主之搐止再见后证则别立法治之 
肾乘肝虚邪增寒呵欠而搐羌活膏主之 
凡肝得病必先察其肺肾两脏根其病之所起然后审其肝家本脏之虚实方可治疗然肾者肝之 
母金 
者木之贼今肝之得病若非肾水之不能相生必是肺金之鬼来相攻击不得不详审而求之故其来在 
肺先治其肺攻其鬼也其来在肾先补其肾滋其根也然后审其肝家本脏之虚实而寒温之 
脾主湿自病则泄泻多睡体重昏倦脾苦湿急食甘以缓之实则泄泻赤黄睡不露睛泻黄散主之 
虚则泄泻白色睡露睛白术散主之 
肝乘脾贼邪风泻而吐茯苓半夏汤主之 
心乘脾虚邪壮热体重而泻羌活黄芩甘草苍术汤主之 
肺乘脾微邪恶寒泄泻理中丸之类 
凡脾之得病必察其肝心两脏之虚实根其源之所起然后救疗盖肝是脾之鬼心是脾之母肝气 
盛则 
鬼胜心气亏则脾家生气不足盛者抑之则退亏者益之不乏所以有抑脾气益心气两药诊其脉肝心 
两脏俱和则是脾自生疾察其虚实而治之 
肾主寒自病则足胫寒而逆人之五脏惟肾无实小儿疮疹变黑陷则是肾水实克退心火是以水 
能制火也 
心乘肾微邪内热不恶寒桂枝汤主之 
肝乘肾实邪拘急气搐身寒理中丸主之 
肺乘肾虚邪喘嗽皮涩身寒百部丸主之 
脾乘肾贼邪体重泄泻身寒理中丸主之 
本脏虚弱是自己正令不行乃鬼贼所克害当补本脏之正气假令肺病喘嗽时于初春见之法当 
补肾 
见于夏救肺见于秋泻肺见于冬补心泻本脏乃名寒嗽大抵五脏各至本位即气盛不可更补到所克 
位不可更泻 
又按刘氏云五行之间惟有肾之一脏母盛而子反受邪而物之性有不可一概论者肺肾是也何 
则肺 
属金射于皮毛所主者气肾属水主于骨髓所藏者精气之轻浮能上而不能下精之沉重能下而不能 
上此物性之自然今肺之盛盖热之作也气得热则上蒸于肺不能下生于肾而肾受邪矣急食凉药解 
之使肾气温和自能下生于肾此肾之病必先求之于肺若肺脏安和而肾忽然受病者不过脾之湿相 
形于肾而生疾所以有解肺热去脾邪两药若脾肺两脏俱和而肾自生病亦察其本脏而治之 



<目录>卷之二

<篇名>论五脏伏敌喜伤主病

属性：心所伏者肾所敌者肺所喜者若所伤者咸卤应三变八蒸之脏和则情性悦乐疾主惊痫恐悸虚 
燥啼叫谵语狂烦涎流口角痘主红斑 
肝所伏者肺所敌者脾所喜者酸所伤者辛辣应初变六蒸之脏和则魂壮意智生疾主风挛搐搦 
眼目肿赤疼痛痘主水 
肺所伏者心所敌者肝所喜者辣所伤焦苦应二变七蒸之脏和则喜欢气夹神清魂强疾主喘满 
咳嗽伤寒作虚痰壅盛痘主脓 
脾所伏者肝所敌者肾所喜者甜所伤者酸酽应四变九蒸之脏和则消谷气美饮食疾主呕哕疳 
积虚痢痞癖潮热不思乳食痘主结痂 
肾所伏者脾所敌者心所喜有咸所伤者甘甜应五变十蒸之脏和主行坐嬉戏笑语疾主崩沙黑 
齿截齿切牙停耳脓汁痘主黑陷 



<目录>卷之二

<篇名>察小儿形色诀

属性：全婴方云夫婴儿未能言有疾固难知也惟察形色而已盖形色有五色应其五脏五色青黄赤白 
黑五 
脏心肝脾肺肾心赤肝青脾黄肺白肾黑是五脏所主人蕴其内必形其外故小儿有病先见于面部也 
如形病不相应者更切脉听声 



<目录>卷之二

<篇名>色脉论

属性：丹溪云欲知其内者当以观乎外诊于外者斯以知其内盖有诸内者形诸外也苟不相参而断其 
病邪 
之逆顺不可得也为功者当烛厥理故望其五色以青黄赤白黑以合五脏之脉穷其应与不应切其脉 
急大缓涩沉以合其五脏之色顺与不顺诚察其精微之色诊其微妙之脉内外相参以治之则万举万 
全之功可坐而致矣素问曰能合色脉可以万全其意如此原夫道之二气判而为阴阳散而为五行而 
人之所禀皆备焉夫五脉者天之真行血气通阴阳以荣于身五色者气之华应五行合四时以彰于面 
惟其察色按脉而不偏废然后察病之机断之以寒热归之以脏腑随证而疗之而获全济之效者本于 
能合色脉而已假令肝色如翠羽之青其脉微弦而急所以为生若浮涩而短色如草滋者岂能生乎心 
色如鸡冠之色其脉多浮大而散所以为吉若沉濡而滑色见如HT 血血者岂能顺乎脾色如蟹腹之黄其 
脉当中浮而大所以为从若微弦而急色见如枳实者岂能从乎肺色如豕膏之白其脉当浮涩而短所 
以为吉若浮大而散色如枯骨者岂能吉乎肾色如乌羽之黑其脉沉濡而滑或来中缓而大色见煤 
者死死生之理夫惟诊视相参既以如此则药证相对厥疾弗瘳者未之有也抑尝论之容色所见左右 
上下各有其部脉息所动寸关尺中皆有其位左颊者肝之部以合左手关位肝胆之分应于风木为初 
之气额为心之部以合左手寸口心与小肠之分应于君火为二之气鼻为脾之部以合于右手关脉脾 
胃之分应于湿土为四之气右颊为肺之部合于右手寸脉肺与大肠之分应于烁金为五之气颐为 
肾 
之部以合于左手尺下肾与膀胱之分应于寒水为终之气也若夫阴阳五行相生相胜之理当以合之 
于色脉而推之也是故脉要精微论曰色合五行脉合阴阳十三难曰色之与脉当参相应然而治病万 
全之功苟非合于色脉者莫之能也其荣色也夫脉大小滑涩沉浮可以指按可以目察继之以能合色 
脉可以万全夫赤脉之至也喘而坚白脉之至也喘而浮青脉之至也长而弦黄脉之至也大而虚黑脉 
之至也坚而大此先言五色次言五脉欲学之者望而切之以相合也厥后扁鹊明此述之曰望而知之 
谓之神切而知之谓之巧深得内经之理也后世有立方者目之曰神巧万全厥有旨哉 
按难经曰五脏有五色皆见于面素问曰神之变也其华在面视其五色黄赤为热白为寒青黑为 
痛 
此所谓视而可见者也钱氏云左颊为肝右颊为肺额上为心鼻上为脾下颏为肾赤者热也随证治之 
全婴方云左颊属肝东方之位春见微青者平深青者病白色者绝赤色主身热拘急肝热生风青 
黑色主惊悸腹痛浅赤色主潮热夜间发日中歇唇红焦燥脉必紧数 
右颊属肺西方之位居右秋见微白者平深白者病赤色者绝浅色主潮热或大便坚而气粗壅嗽 
青白色主咳嗽恶心青色主风入肺时时咳嗽青黑色主惊风欲发或肚痹盘肠内吊 
额上属心南方之位火性炎上故居上夏见微赤者平深赤者病黑色者绝赤色主心经有风热心 
燥惊 
悸睡卧不安青黑色主心中有邪惊风腹疼手足螈 而啼叫青黑甚至心腹疼黄色主惊疳骨热渴皮 
毛干燥夜多盗汗头发焦黄 
鼻上属脾中央之位故居中而四季见微黄者平深黄者病青色者绝赤色主身热不思乳食深黄 
色主 
小便不通鼻孔干燥气粗鼻衄夜间多哭淡白色主泄泻食不化青色主吐乳口鼻干燥大小便不利下 
颏属肾北方之位水性润下故居下冬见微黑者平深黑者病黄色者绝赤色主膀胱与肾为表里有热 
则水道不利故小便癃闭 
洁古曰凡肝病面白肺病面赤脾病面青肾病面黄心病面黑若肝病惊搐而加面白痰涎喘急之 
类皆为难治余仿此推之 
叔和云春得秋脉定知死亦此意也 
钱氏曰凡小儿目内赤者心热导赤散主之淡红者心虚热生犀散补之青者肝热泻青丸主之浅 
淡者补之黄者脾热泻黄散主之无睛光者肾虚地黄丸主之如见面目浮肿主久咳嗽乃脾受疳积也 
凡小儿唇白主吐涎呕逆吐血便血唇红渴饮烦躁如久渴泻唇红者是虚证也不可用凉药唇黄 
主脾 
受积后发肿唇口紫及吐涎者主虫痛不吐涎者是积痛唇口四畔黄如橘主口臭乃脾之积热也唇青 
主血虚脾寒为冷所乘盖唇主脾土木来克土知脾弱不能食也 
凡小儿舌干舌白舌燥舌胎舌黄舌赤肿皆主大便不通或通利必色焦黄如舌裂舌上芒刺舌上 
出血 
皆热极阳毒也舌上生疮心脾有热舌卷主惊久患泻利舌黑必润不可认为热盖久病上焦虚热故 
也久泻痢舌黑者必死 



<目录>卷之二

<篇名>验五脏气绝证

属性：全幼心鉴云凡小儿囟肿囟陷汗出不流如珠如油舒舌退场门舌肿发惊泻黑黯血发直如麻皮肤 
无血色此心绝也并壬癸日死 
病重啼哭无泪及病不哭下泪爪甲青黑眼深如陷舌卷。囊缩发搐目科连唇口动手如抱头之 
状或脚面直素问云其华在爪其充在筋肝绝也并庚辛日死 
人中满人中黑唇缩HT 张唇焦枯燥唇干紫黑唇不盖齿血肿尿血舌缩或卷鼻孔开张齿禁冷涎 
如油嘬口如囊面如土色四肢逆冷如湿石之状吃乳不收泻粪赤黑脾绝也并甲乙日死 
有热咽汤水并药食喉中鸣是胃脆直不能阴肺此证医书少有盖累曾试之有验并死不治目直 
青鲜 
气喘不回吃食噎嗽痰涎塞口喉中鸣响鼻塞不通鼻干黑燥肺胀胃膈头汗四肢冷此肺绝也并丙丁 
日死 
面黑神昏眼黑眼肿目无光彩耳叶青黄焦枯疳牙齿落发疏黄燥皮肤黑燥惊风咬乳戛齿泄屁 
黑色绕口此肾绝也并戊巳日死 



<目录>卷之二

<篇名>论虎口三关要诀

属性：辰关（上节） 卯关（中节） 寅关（下节） 
汤氏曰小儿初生变蒸未足血气未定呼吸至数太过必辨虎口色脉方可察其病之的要者正谓 
此也 
男以左手观之女以右手观之凡脉纹从寅关起不至卯关者易治若连于卯关者有病难治如寅关连 
卯关卯关侵过辰关者十难救一若脉纹小或短者有病不妨 
仁斋曰虎口者叉手处也三关者第二指之三节是也除拇指第一指近虎口第一节为初关一名 
风关 
第二节为中关亦名气关第三节为末关亦名命关男以左手女以右手侧看之惊风初得纹出虎口或 
在初关多是红色传至中关色赤而紫又传过其色紫青病势深重其色青黑青而纹乱者病沉重若见 
纯黑危恶不治大抵红者风热重紫者惊热青者惊积青赤相半惊积风热俱有主急惊风青而淡紫伸 
缩来去主慢惊风紫丝青丝或黑丝隐隐相杂似出不出主慢脾风凡指纹在初关者易治过中关者难 
治透末关者不治三关直透大抵不治然脉势湾入里者顺病虽重而证顺犹可用力若纹势湾反出外 
靠于指甲者断不可回其有三关纹如流珠流米三五点相连或形于面或形于身危恶尤甚 



<目录>卷之二

<篇名>论小儿脉法

属性：脉诀启蒙曰凡诊小儿脉当大指按三部一息六七至为平八九至为内寒弦脉为风痫沉缓为伤 
食促 
急为虚惊弦急为气不和沉细为冷浮为风大小不均为鬼祟浮大数为风热伏结为物张单细为疳劳 
风肠痛多喘呕脉洪为有虫浮而迟潮热者为胃寒也 
脉经曰小儿四岁呼吸八至细数者吉又云呼吸八至者平九至者伤十至者困诊小儿脉法多雀 
斗要 
以三部脉为主若急为风痫沉者乳不消弦急为客忤气小儿是其日数应变蒸之时身热而脉乱无汗 
不欲食乳辄吐 者脉乱无苦也脉沉而数者骨间有热欲以腹按清冷也宝鉴云小儿三岁以上五 
岁 
以下五百七十六日变蒸毕乃成人血脉骨肉皆坚牢方可诊候也盖小儿纯阳故脉息数促如大人为 
不同也故病多见七表脉为属阳脉然也是以八里脉多不经见为属阴脉耳当知此理 
按半 以上方可看虎口周 以上看虎口兼以一指脉若五百七十六日变蒸满足只与看一指 
脉以 
食指衮转分取三部凡言三部者非寸关尺系小儿三部面看气色为一部虎口脉纹为二部寸口一指 
脉为三部也 



<目录>卷之二

<篇名>诊小儿脉证歌

属性：小儿有病须凭脉一指三关定有息浮洪风盛热多惊虚冷沉迟实有积小儿三岁至五岁呼吸须 
得八至看九至为迟十至困长短大小有邪干 
小儿脉大多风热沉细元因乳食结弦长多是肝膈风紧数惊风四肢掣浮洪胃口如火烧沉紧腹 
中痛 
不歇虚濡有气又兼惊脉芤大小便中血四至洪来若烦满沉细腹中痛切切滑中露湿冷所伤弦急客 
忤明分说 
小儿乳后辄呕逆更兼脉乱无忧虑弦急之时被气缠脉缓即是不消乳紧数细数亦少苦虚濡邪 
风惊风助痢下宣肠急痛时浮大之脉归泉路 
伤寒脉大最相宜肿满浮洪病可医微细心痛终是顺沉迟吐泻必须危虫攻紧滑皆知吉渴饮微 
沉势已衰惊搐浮洪多易治喘粗涎盛滑为奇 



<目录>卷之二

<篇名>小儿死证十五候

属性：眼上赤脉下贯瞳人囟门肿起兼及作坑鼻干黑燥肚大青筋目多直视睹不转睛指甲黑色忽作 
鸦声虚舌退场门啮齿咬人鱼口气急啼不作声蛔虫既出必是死形用药速救十无一生 



<目录>卷之二

<篇名>论小儿死脉证

属性：小儿病困汗出如珠着身不流者死 
小儿病其头发皆上逆者必死 
小儿病而囟陷其口唇干目皮反口中气出冷手足四垂其卧如缚掌中冷皆不治 
小儿中风热喘鸣肩息脉缓则生急则死 
小儿痢疾脉浮大而腹痛者必死 
乳子病热脉悬小手足温则生寒则死 



<目录>卷之三・初生门

<篇名>小儿初生总论

属性：千金论曰芽儿出腹骨肉未敛肌肉未成犹尚是血血凝则坚而成肌肉也又云如水上之泡草头 
之露 
夫初生一腊之内天地八风之邪岂能速害良由在胎之时母失爱护或劳动气血相干或坐卧饥饱相 
役饮酒食肉冷热相制恐怖惊扑血脉相乱蕴毒于内损伤胎气而降生之后故有胎热胎寒胎肥胎怯 
胎惊胎黄诸证生焉外因浴洗拭口断脐灸囟之不得法或绷HT 惊恐乳哺寒温之乖其宜致令噤口脐 
风锁肚不乳等证病患致此亦难救疗坐视其毙良可哀悯故黄帝云吾不能察其幼小谓别是一家调 
理耳惟小儿脏腑娇嫩血气懦弱肌体不密精神未备而黄帝尤难之也而用药者必明消息形候审定 
生死察病患之浅深知药性之寒温乃一世之良工也 



<目录>卷之三・初生门

<篇名>初生诸证治法

属性：胎热者由儿在胎中母多惊悸或因食热毒之物降生之后儿多虚痰气急喘满眼闭目赤目胞浮 
肿神 
困呵欠呢呢作声遍体壮热小便赤色大便不通时复惊烦此因胎中受热或误服温剂致令热蓄于内 
熏蒸胎气故有此证若经久不治则鹅口重舌木舌赤紫丹瘤自此而生宜先以木通散煎与母服使入 
于乳令儿饮之通心气解烦热然后以四圣散温洗两目目开进地黄膏凡有胎疾不可求速效当先令 
乳母服药使药过乳渐次解之百无一失若节以凉药攻之必生他病乳母仍忌辛辣酒面庶易得安不 
致反复 
胎寒者婴儿初生百日内觉口冷腹痛身起寒粟时发战栗曲足握拳昼夜啼哭不已或口噤不开 
胎寒其证在胎时母因腹痛而致产经云胎寒多腹痛亦有产妇喜啖甘肥生冷时果或胎前外感风寒 
暑湿治以凉药内伤胎气则生后昏昏多睡间或 乳泻白若不早治必成慢惊慢脾宜以当归散定其 
痛匀气散调其气白术散养其胃气白芍药汤去其寒湿乳母更宜忌口 
胎肥者生下肌肉浓遍身血色红盈月以后渐渐羸瘦目白五心烦热大便难时时生涎者是也浴 
胎怯者生下面无精光肌肉薄大便白水身无血色目无精采宜以浴体法主之 
胎黄者生下遍体面目皆黄状如金色身上壮热大便不通小便如栀汁乳食不思啼哭不止此胎 
候也皆因乳母受热而传于胎也凡有此证母子皆宜服地黄汤及地黄饮子有生下百日及半周不因 
病后身微黄者胃热也若自生而身黄者胎疸也经云诸疸皆热色深黄者是也犀角散主之若淡黄兼 
白者胃怯也白术散主之 
胎惊者以胎妇调适乖常饮酒嗜欲忿怒惊扑母有所触胎必感之或外挟风邪有伤于胎故子乘母气 
生下即病也其候月内温壮翻眼握拳噤口切牙身腰强直涎潮呕吐搐掣惊啼腮缩囟开或颊赤或面 
青眼合凡胎风眼合不可误作慢脾妄用温药其有搭眼噤口之类亦此一种之所发也视其眉间气色 
赤而鲜碧者可治若黯青黑者不治虎口指纹曲入里者可治反出外者不治先宜解散风邪利惊化痰 
调气贴囟甚则以朱银丸利之凡初生婴儿难以用药如遇此候急取猪乳细研牛黄麝香各少许调抹 
入口中即愈矣 
锁肚者由胎中受热热毒壅盛结于肛门闭而不通无复滋润所以如此至若第三日不通急令妇人 
以温水漱口吸咂儿前后心并脐下手足心共七处凡四五次仍以轻粉半钱蜜少许温水化开时时将 
少许服之以通为度如更不通即是肛门内合当以物透而通之金簪为上玉簪次之须刺入二 
寸许以苏合香丸纳入孔中粪出为快也若肚腹膨胀不能乳食作呻吟声至于一七难可望其生也 
不乳者谓初出胞胎而不吮乳也婴儿初出胎时其声未发急以手拭其口令恶血净尽不得下咽即无 
他病若拭口不全恶秽入腹则令腹满气短不能吮乳或产母取冷过度胎中受寒致令儿腹痛也宜用 
茯苓丸及木香槟榔散治之 
脐风者谓断脐之后被水湿风冷所乘风湿之气入于脐而流入心脾遂令肚腹胀满脐肿身体重着四 
肢柔直日夜多啼不能吮乳甚则发为风搐若脐边青黑嘬口不开是为内搐不治爪甲黑者即死其或 
热在胸膛伸缩弩气亦令脐肿宜千金龙胆汤主之为妙 
嘬口者面目黄赤气息喘急啼声不出盖由胎气挟热兼风邪入脐流毒心脾之经故令舌强唇青聚口 
嘬面饮乳有妨若口出白沫而四肢冷者不可救药其或肚胀青筋吊肠卵疝内气引痛皆肠胃郁结不 
通致之治法贵乎疏利嘬口最为急候一腊之内见之尤甚以辰砂膏利之即愈 
噤风者眼噤口闭啼声渐小舌上聚肉如粟米状吮乳不得口吐白沫大小便皆通自盈月一百二十日 
见此名曰犯风噤根据法将护防于未然但有此证急看儿上 有点子先以指甲轻轻刮破次服定命散 
辰砂全蝎散之类如口噤不开服诸药不效者生南星去皮脐研为极细末龙脑少许合和用指蘸生姜 
汁于大牙根上擦之立开凡脐风嘬口噤风三者虽异其受病之源则一也大抵里气郁结壅闭不通并 
宜服淡豆豉汁与吃取下胎毒千金云小儿初生其气高盛若有微患即须下之若不时下则成大疾难 
为疗矣紫霜丸量而与之 



<目录>卷之三・初生门

<篇名>灸法

属性：小儿初生三四日七日内口噤不吮乳多啼者是客风中于脐循流至心脾二经遂使舌强膂嘬灸 
承浆一穴取法在唇棱下宛宛中是穴次灸颊车二穴各七壮在耳下曲颊骨后是穴 



<目录>卷之三・初生门\胎疾诸方

<篇名>治胎热之剂

属性：\x木通散\x 主小儿上膈热小府闭诸疮丹毒母子同服 
木通 地蓄 （各半两） 大黄 甘草 赤茯苓（各三钱） 瞿麦 滑石 山栀子 车前子 
上水一钟灯心三茎或入薄荷同煎 
\x酿乳法\x 宜与乳母服 
猪苓（去黑皮） 泽泻 赤茯苓（去皮） 天花粉 茵陈 生甘草 生地黄 山栀（去壳） 
上锉散用水煎食后令乳母捏去宿乳却服此药 
\x甘豆汤\x 治小儿胎热 
甘草（一钱） 黑豆（二钱） 淡竹叶 
上 咀用水一钟入灯心七茎煎不拘时候服 
\x四圣散\x 主芽儿胎受热毒生下两目不开 
灯心 黄连 秦皮 木贼 枣子（各半两） 
上水一钟煎澄清去渣无时起洗两目自开后服 
\x地黄膏\x 治胎热 
山栀仁 绿豆粉（各一两半） 粉草（六钱） 
上为末用生地黄烂杵一两半和好蜜一两半以薄瓦器盛在铜铫中煮成膏如稀糊相似候冷停 
分入前药末同在乳钵内再研匀芡实大每以半丸麦门冬汤化服 



<目录>卷之三・初生门\胎疾诸方

<篇名>治胎寒之剂

属性：\x当归散\x 治芽儿胎中受寒面色青白腹痛泄泻并宜服之 
当归 官桂（去皮） 川芎 白姜炮 香附子 木香 甘草（各等分） 
上为末每服一字以乳汁调下日二服看大小加减服之 
\x白芍药汤\x 治胎寒腹痛乳母同服 
白芍药（一钱半） 泽泻（一钱） 甘草（三分） 薄荷（一分） 
上水一钟姜三片钓藤一钱如乳母服宜大剂匀气散 
桔梗 陈皮（一钱） 砂仁 茴香（各五分） 白姜（二分半） 粉草（四分） 
上为末每服一字空心沸汤调服 
\x参苓白术散\x 
人参 茯苓 粉草 白术 白扁豆 山药 砂仁 薏苡仁 桔梗（各一钱） 莲子肉（半 
上为末每服一字枣汤调服或温米汤亦好 



<目录>卷之三・初生门\胎疾诸方

<篇名>治胎肥胎怯之剂

属性：\x浴体法\x 
天麻（一钱末） 蝎梢（去毒） 朱砂（半钱） 白矾 青黛（各二钱） 麝香（一字） 乌蛇肉（三钱酒浸焙为末） 
上同研匀每用三钱水三碗桃枝一握并叶同煎至十沸温热浴之勿浴背 



<目录>卷之三・初生门\胎疾诸方

<篇名>治胎黄之剂

属性：\x地黄汤\x 
生地黄 赤芍药 天花粉 赤茯苓（去皮） 川芎 当归（去芦） 猪苓 泽泻 甘草 茵 
上锉散用水煎食前服 
\x地黄饮子\x 治小儿生下满身面目皆黄状如金色或面赤身热眼闭不开大便不通小便如栀子汁满身生疮 
生地黄 赤芍药（各二钱） 羌活（去芦） 当归（去芦） 甘草一钱 
上为极细末用灯心煎汤食前服乳母宜服 
\x犀角散\x 治小儿胎黄一身尽黄 
犀角 茵陈 栝蒌根 升麻（煨） 甘草 龙胆草 生地黄 寒水石（ 三分） 
上 咀用水煎不拘时候服 



<目录>卷之三・初生门\胎疾诸方

<篇名>治胎惊之剂

属性：\x太乙散\x 治芽儿胎惊 
天浆子（去壳微炒） 南星 白附子（各微炮） 天麻 防风 茯苓（各二钱） 全蝎 朱砂（各一钱） 麝香（少许） 
上为末每服半钱乳汁化下 
\x参蝎散\x 治小儿胎惊定心神 
天浆子 天竺黄 人参 朱砂 全蝎 天麻 蝉蜕（等分） 麝香（少许） 
上为末炼蜜丸桐子大每服一丸金银汤下 
\x褚乳膏\x 治小儿诸惊胎痫 
全蝎（一个焙） 琥珀 朱砂（少许） 
上为末每服一字麦门冬煎汤调下 
\x独活汤\x 治胎惊发散风邪 
羌活 独活（各一分） 槟榔 天麻 麻黄（去节） 甘草（各半分） 
上锉散每服半钱煎服于内加南星末蜜调下可贴囟用 
\x朱银丸\x 治小儿胎风壮热痰盛翻眼口禁取下胎中蕴受之毒亦治惊积但量与之 
水银（一钱蒸枣研如泥） 白附子（一钱半） 蝎（一钱） 南星（一两） 朱砂（一钱） 天浆子 
芦荟（各半两） 牛黄（各半两） 铅霜（半钱和水 研） 脑（一字） 麝香（少许） 直僵蚕（炒 
上为末炼蜜丸桐子大薄荷汤化下 



<目录>卷之三・初生门\胎疾诸方

<篇名>治不乳之剂

属性：\x茯苓丸\x 
赤茯苓 川黄连（去须） 枳壳（炒） 
上等分为末炼蜜丸桐子大每服一丸乳汁调下治秽恶入腹令儿呕吐不乳方 
木香 干姜（生） 茯苓 甘草 酸木瓜 丁香（各等分） 
上粗末一捻水煎绵蘸滴与之 



<目录>卷之三・初生门\胎疾诸方

<篇名>治脐风撮口噤风之剂

属性：宜先用控痰饮吐风痰次用益脾散和脾又用辰砂膏利惊即愈或手足挛拳禁口不开者不治 
\x控痰散\x 
蝎尾 铜青（各半钱） 朱砂（一钱） 腻粉（一字） 麝香（少许） 
上为末每服一字腊茶清调下先吐风痰然后和胃或有 甘草方吐痰随轻重用 
\x辰砂膏\x 
辰砂（三钱） 硼砂 马牙硝（各一钱五分） 玄明粉（二钱） 全蝎 真珠末（各一钱） 麝 
上为末和枣同好单包起自然成膏每服一字或一豆许治诸惊用金银薄荷汤下潮热甘草汤下 
月内婴儿用乳汁调敷奶上令吮下 
\x撮风散\x 治小儿撮口 
赤脚蜈蚣（半条炙） 钓藤（一分） 朱砂 直僵蚕（焙） 全蝎梢（各一钱） 麝香（一字） 
上为末每服一字取竹沥调下竹沥解热极好 
\x立圣散\x 治小儿口噤 
全蝎梢 干蜘蛛（一个去足先以取竹火上炙取油一蛤蟆许乃竹历也浸蜘蛛一宿炙令焦） 
上同末研极细入腻粉少许每一字用猪乳调时时滴入口中 
\x安脐散\x 小儿断脐便敷之 
瓜蒂 南星 白蔹 赤小豆 
上为末每三钱用芭蕉自然汁调敷脐四边 
\x脐风锁口方\x 
金头蜈蚣（一个） 蝎梢（五个） 直僵蚕（七个） 瞿麦（半钱） 
上为末每一字吹入鼻中啼则可用薄荷汤调下一字然后服千金龙胆汤朱银丸 
\x撮风散\x 治小儿撮口 
赤脚蜈蚣（半条炙） 钓藤（一分） 朱砂 直僵蚕（焙） 全蝎梢（各一钱）麝（一字） 
上为末每服一字取竹沥调下 
\x僵蚕方\x （一方防风五下） 
直僵蚕（二枚去嘴略炒为末调敷唇口中。） 
\x甘草方\x 治小儿撮口取吐 
甘草一钱煎服令吐出痰涎即以猪乳点入口中即瘥 
\x蜈蚣方\x 治小儿口噤不开不能吮乳 
赤脚蜈蚣（半条去足炙令焦为末 麝香少许以猪乳和之盖猪乳能独主小儿口噤不开） 
\x蜘蛛方\x 治小儿口噤不开不能吮乳 
蜘蛛（一枚去足及口炙令焦细研用猪乳一合和为三服徐徐灌之神妙入麝香治牙疳极好） 
\x牛涎方\x 
取东行牛口沫涂小儿口及额上即效 



<目录>卷之三・初生门\变蒸

<篇名>脉法

属性：脉经曰小儿足其日数应变蒸之时身热而脉乱汗不出不欲食辄吐 者脉乱无苦也 



<目录>卷之三・初生门\变蒸

<篇名>变蒸论

属性：全婴方云初生小儿变蒸者以长血气也变者上气蒸者体热巢氏病源曰自生之后每三十二日 
为一 
变再变为一蒸变毕即性情有异于前何者长生脏腑智意也人有三百六十五骨除手足中四十五碎 
骨外有三百二十数自生下骨一日十段而上之十日百段三十二日计三百二十段为一周遍凡小儿 
之病无有不因变蒸而得也而不热不惊或无他病候是暗变者多矣此受胎气壮实故也陈氏曰俗谓 
之牙生骨长譬如蚕之有眠龙之脱骨虎之转爪皆此同类变生而长也其变蒸足乃生三十二齿而齿 
牙而不及三十二数由变不足其常也故变蒸蜕齿者如花之易苗年壮而视齿方明总五百七十六 
日大小变蒸足矣始乃成人血脉骨肉皆坚牢也每变轻则发热微汗其状似惊重则壮热脉乱而数或 
吐或汗或烦啼躁渴轻者五日解重者八日解其候与伤寒相若亦有变蒸之余续感寒邪但变蒸蒸则 
耳冷上唇发泡状如浊珠若寒邪传之则寒邪反攻腹中作痛而啼叫之声日夜不绝凡蒸于肝则目昏 
微赤蒸于肺则嚏嗽毛耸五脏六腑筋脉骨节循环一匝各有证候其阴阳水火之变欤治法宜和平之 
剂古方以黑散子紫霜丸主之 
按钱氏云一变肾二变膀胱三变心四变小肠五变肝六变胆七变肺八变大肠九变脾十变胃故 
称水 
数一先肾也宝鉴云初变肝二变肺三变心四变脾五变肾二者所论皆五行颠逐行倒相制生者却逢相克相 
克者又逢相生大抵阴阳造化相生者顺相克者逆变蒸者是长养血气滋荣五脏相生之法此理昭然 
相生者有母子之道相克者有夫妇之义相生所以相继相克所以相治原夫胎者得水火既济阴阳造 
化五行相治而成形故始于肾气之初生也小儿变蒸者当血气攻革阴阳升降从五脏相继而成人故 
始于肝之初变也虽二家互说差殊各有所长宜详审之 



<目录>卷之三・初生门

<篇名>变蒸诸方

属性：\x紫阳黑散\x 治小儿变蒸壮热亦治伤寒发热 
麻黄（二钱半去节） 大黄（一钱同锉炒令黑色为末） 杏仁（去皮尖二钱半） 
上件同一处捣和并略烧存性再以杏仁研膏和之蜜器盛每服一豆许乳汁调和灌之 
\x紫霜丸\x 疏利脏腑实热 
代赭石（一两烧醋淬以裂为度） 赤石脂（七分） 巴豆（三十枚去心油用） 杏仁（五十个） 
上代赭石赤石脂先捣末和杏仁巴豆捣二千杵若硬加蜜少许更捣丸如粟米大用蜜器盛取服 
二丸以乳汁送下如更有热不泄明日再与二丸 
此药兼治惊积痰癖食痫温壮诸疾 
\x平和饮子\x 治婴儿变蒸于三日后三日进一服可免百病百日内宜服 
人参（半钱去芦） 白茯苓（一钱去皮） 甘草（半钱炙） 升麻（二分煨） 
上 咀用水煎不以时候服禀受弱者加白术一钱肥大壮实者不用 
\x当归散\x 治小儿变蒸有寒热者 
当归（二钱） 木香 官桂（辣者） 甘草（炙） 人参（各一钱） 
上锉散每服姜枣食前煎服 
\x参杏膏\x 治小儿变蒸潮热 
人参（半钱去芦） 杏仁（半钱去皮尖） 川什麻（半钱煨） 甘草（二钱炙） 
上为极细末百日以前每服一字用麦门冬去心煎汤食远调服 
\x调气散\x 治小儿变蒸不乳多啼 
木香 香附 浓朴制 人参 陈皮 藿香（各一钱） 甘草（炙五分） 
上为末每服三字姜枣煎服 



<目录>卷之四・惊风门

<篇名>脉法

属性：脉诀启蒙曰小儿脉促急为虚惊○直指云浮数洪紧为急惊○沉迟散缓为慢惊○虎口脉纹青 
紫为 
惊风○红者风热轻○赤者风热盛○紫者惊热○青者惊积○青紫相半惊积风热俱有主急惊风○ 
青而淡紫伸缩来去主慢惊风○紫丝青丝或黑丝隐隐相杂似出而不出主慢脾风○情势湾入里者 
顺○出外者逆 



<目录>卷之四・惊风门

<篇名>急慢惊风总论附慢脾风

属性：阎孝忠曰小儿急慢惊风古无之惟曰阴阳痫而已所谓急慢者后世名之耳正如赤白痢之类是 
也直 
指方云急者属阳阳盛而阴亏慢者属阴阳亏而阴盛阳动而躁疾阴静而迟缓其始也皆因脏腑虚而 
得之虚能发热热则生风是以风生于肝痰生于脾惊出于心热出于肺而心亦主热惊风痰热合为 
四证四证已具八候生焉凡搭眼摇头张口出舌唇红脸赤面青眼青泻青太阳发际印堂青筋三关虎 
口脉纹红紫或青者皆惊风也大抵热论虚实证别逆顺治有后先盖实热为急惊虚热为慢惊慢惊本 
无热所以发热者虚使然耳急惊属阳用药以凉慢惊属阴用药以温其不可以阴阳无别故曰热论 
虚实者此也男搐左视左女搐右视右男眼上窜女眼下窜男握拇指出外女握拇指入里男引手挽左 
直右曲女挽手右直左曲皆为顺反之则逆亦有先搐左而后双搐者但搐顺则无声搐逆则有声其指 
纹情势湾入里者顺出外者逆出入相半者难痊故曰证别逆顺者此也凡热盛生惊惊盛生风风盛发 
搐治搐先于截风治风先于利惊治惊先欲豁痰治痰先于解热其若四证俱有又当兼施并理一或有 
遗必生他证故曰治有先后者此也纲领如此若折急慢惊风而言之则暴烈为急惊沉重为慢惊而慢 
脾则又重而深矣 
按惊者虚惕怔忡气怯神散痰涎来去其泻必青渐生风而未至惊风也夫惊邪入心则面红脸赤 
惕惕 
夜啼惊邪入肝则面目俱青眼青窜视惊邪入肾则面黑恶叫啮乳切牙惊邪入肺则面白淡黄据脉视 
之虚则散而濡实则数而驶治法镇惊化痰安神定志亦须究竟其脏受病之处而调治之然所谓温惊 
有所谓利惊有所谓凉惊虚者和之热者凉之是为活法也 



<目录>卷之四・惊风门

<篇名>论治惊当分三因

属性：钱氏曰小儿惊搐因伤风后得之口中气出热呵欠烦闷手足动摇当发散大青膏主之小儿本怯 
多此 
病也因伤食后得之身体温多睡或吐不思乳食而发搐当先定搐搐退白饼子下之后与安神丸主之 
惟疮疹能发搐风火相争故也治当泻心肝补其母 
按小儿因伤风而得以上证者同大人伤风寒之类当辨有汗无汗阴阳二证用大青膏仲景小续 
命之 
类开发则愈因伤食发搐谓不因他病忽然而搐此因饮食过度致损脾胃故见多睡或吐不思乳食脾 
胃既虚引肝风则发搐当先定其搐加羌活防风煎下泻青丸后用白饼子下其食渐渐用调中丸异功 
散养其气因斑疹而得之者盖疹为脾虚所生脾虚而肝旺乘之木来胜土势气相击动于心神心喜为 
热神气不安故也斑为心所生心主热热则生风风属于肝二脏相搏故发搐也宜泻心肝补其母导赤 
散地黄丸主之 



<目录>卷之四・惊风门

<篇名>丹溪先生治急慢惊风大法

属性：小儿惊风有二急惊属痰热宜凉泻一云用降火下痰丸养血药作汤下之慢惊属脾虚所主多死 
宜温 
补一云当养脾用朱砂安神丸清米汤下更于血药中求之世以一药通治之甚妄急惊风发热口疮手 
心伏热痰嗽痰喘并用涌法重则用瓜蒂散轻则用赤小豆苦参末须用酸齑汁调服之候少定用通圣 
散蜜丸服之间以桑树上桑牛阴干为末调服以平其风又以北薄荷叶寒水石各一两青黛白僵蚕辰 
砂各一钱全蝎二枚猪牙皂角槐角各五分为末灯心汤和乳汁灌之角弓反张目直视因惊而致宜南 
星半夏入姜汁竹沥灌之更灸印堂频吐泻将成慢惊用钱氏白术散加山药扁豆炒肉豆蔻面煨各 
一钱 
入姜一片煎服若慢惊已作加细辛天麻各一钱全蝎三个去梢白附八分面煨惊而泻用参苓芍药酒 
炒白术姜煎夏月加黄连生甘草竹叶服之 



<目录>卷之四・惊风门

<篇名>东垣先生治急慢惊风大法

属性：外物惊宜镇心黄连安神丸若气动所惊宜寒水石安神丸大忌防风丸防风辛温之药必杀人何 
也辛 
散浮温热者火也能令母实助子之气盛皆杀人也如因惊而泻青色先镇肝以朱砂之类勿用寒凉之 
气大禁凉惊丸风木旺必克脾胃当先实其土后泻其木阎孝忠编集钱氏方以益黄补土误矣其药有 
丁香辛热助火火旺土愈虚矣青橘皮泻肺金丁香辛热大泻肺与大肠脾实当泻子今脾胃虚反更泻 
子而助火重虚其土杀人无疑矣其风木旺证右关脉洪大掌中热腹皮热岂可以助火泻金如寒水来 
乘脾土其病呕吐腹痛泻痢青白益黄散圣药也今立一方先泻火补金大补其土是为神治之法以黄 
二钱人参一钱炙甘草五分加白芍药一钱此四味皆甘温能补元气甘能泻火内经云热淫于内以 
甘泻之以酸收之白芍药酸寒寒能泻火酸味能泻肝而大补肺金所补得金土之位金旺火虚风木何 
由而来克土然后泻风之邪夫益黄散理中丸养神之类皆治脾胃寒湿大盛神品之药也若得脾胃中 
伏火劳役不足之证及服热药巴豆之类胃虚而成慢惊之证用之必伤人命夫慢惊风者皆由久泻脾 
胃虚而生也钱氏以羌活膏疗慢惊风误矣脾虚者由火邪乘其土位故曰从后来者为虚邪火旺能实 
其木木旺故来克土当于心经中以甘温补土之源更于脾土中泻火以甘寒更于脾土中补金以酸凉 
致脾土中金旺火衰风木自虚矣 



<目录>卷之四・惊风门

<篇名>急惊治法

属性：钱氏曰小儿急惊因闻大声或大惊而后发搐发过则如故此无阴也当下利惊丸主之此证本因 
热生 
于心身热面赤饮水口中气热大小便黄赤剧则发搐也盖热甚则风生风属肝此阳盛阴虚也故利惊 
丸主之以除痰热不可用巴豆及温药太下之恐搐虚热不消也小儿热痰客于胃因闻声非常则动而 
惊搐矣若热极虽不闻声亦自发搐阎氏云当其搐势渐减时与镇心治热之剂一二服候惊稍定须更 
以药下其痰热心神安宁即愈洁古曰急惊阳证也俱腑受病耳小儿热痰客于心肺是少阳相火旺经 
云热极生风因闻大声而作盖谓东方震卦得火气而发搐火本不动得风而动当用利惊丸导赤散泻 
青丸地黄丸主之搐止服安神丸 



<目录>卷之四・惊风门

<篇名>慢惊治法

属性：阎孝忠曰慢惊得于大病之后吐泻之余或误取转致脾胃虚损风邪乘之似搐而不甚搐名曰螈 
似 
睡而精神慢四肢与口中气皆冷睡中露睛或胃痛而啼哭忽如鸦声此证已危盖脾胃虚损故也洁古 
曰慢惊阴证也俱脏受病耳盖小儿吐泻病久脾胃虚损若不早治则成慢惊名曰螈 似搐而不甚搐 
也因脾虚故大便不聚当去脾间风先以宣风散导之后用使君子丸益黄散则其痢自止既已失治则 
脾肺俱虚致被肝木所乘是为慢惊也当用温补羌活膏主之 



<目录>卷之四・惊风门

<篇名>慢脾风治法

属性：仁斋曰慢脾风之候面青额汗舌卷头低眼合不开困睡中摇头吐舌频呕腥臭禁口切牙手足微 
搐而 
不收或身冷或身热而四肢厥冷其脉沉微阴气极盛胃气极虚十救一二盖由慢惊之后吐泻损脾病 
传已极总归虚处惟脾所受故曰慢脾若逐风则无风可逐若疗惊则无惊可疗但脾间涎痰虚热往来 
其眼合者脾困气乏神志昏迷痰涎壅滞然耳世所谓难疗者是也然慢脾一名虚风凡小儿吐泻之后 
面色虚黄大热虚损若因虚而发热继此随得慢惊脾风之疾方见摇头斜视以手摸人昏困喜睡额上 
汗出身亦粘汗其声渐小而焦即是脾风之证不必皆由慢惊传次而至又当识之大要生胃回阳黑附 
汤金液丹白丸子生附四君子汤可斟酌而用胃气渐复则异功散温平而调理之若其眼半开半闭手 
足不冷证尚慢惊则勿用回阳或已入慢脾而阳气未甚脱者亦不可用硫黄附子凡服回阳汤剂手足 
渐暖者仍服醒脾散等继其后以调之慢脾下痰轻者神保既济丹慢惊慢脾逆恶候诸药不效者如有太 
冲脉则取百会穴灸之此治慢脾风之大要然也 
按刘氏云以上诸家所论殆尽证治之要大抵惊风主风木甲木属阳腑病易治乙木属阴脏病难 
治如 
大人惊恐即后泄盖甲木克戊土也况小儿五脏之气未实神气未完而自病乎证非病后及吐泻脾胃 
虚损得者中有夹火夹痰夹食病因不同风邪内陷有入腑入脏亦与外中风相似治此当本钱氏虚实 
补泻之法则不致犯禁忌之误药有太过不及之失 



<目录>卷之四・惊风门

<篇名>惊风不治证

属性：争惊眼睛翻转口中出血两足摆跳肚腹搐动或神缓而摸体寻衣或证笃而神昏气促喷药不下 
通关不嚏心中热痛忽大叫者不治 
慢惊四肢厥冷吐泻咳嗽面黯神惨鸦声胃痛两胁动气口生白疮发直摇头眼青不转涎鸣喘嗌 
头软大小不便不禁手足一边牵引者皆为不治 
慢脾身冷粘汗直卧如尸喘嗽头软背直口噤摇头痰如牵锯之声面无润泽之色缩唇气粗者不 
治 



<目录>卷之四・惊风门

<篇名>惊风灸法

属性：小儿急惊灸前顶二穴三壮取法在百会前一寸若不愈灸两眉心及鼻下人中一穴炷如小麦大 
小儿慢惊灸尺泽穴 三壮在肘中横纹约上动脉中炷如小麦大 
小儿睡中惊掣灸足大指次指之端去爪甲如韭叶许各一壮 
小儿角弓反张身强灸鼻上入发际三方三壮吹灸大椎下节间三壮 
小儿睡中惊不合眼目灸屈肘后横文中三分各一壮 



<目录>卷之四・惊风门

<篇名>惊风诸方

属性：\x钱氏利惊丸\x 治小儿急惊风涎盛发热渐搐 
青黛 轻粉（各一钱） 牵牛（半两） 天竺黄（一钱） 
上为末白糊丸如小豆大每一岁服一丸薄荷汤下 
\x导赤散\x 治小儿内热小便赤黄心燥睡语用此治急惊者泻丙火也 
生地黄 木通（去节） 甘草 
上锉散每服三钱水一盏竹叶三片煎服 
\x泻青丸\x 治脾热搐搦脉洪实 
当归 龙胆草 川芎 山栀 大黄 羌活 防风 
上等分蜜丸鸡头大每服一丸 
\x地黄丸\x 泻心肝用此补其母 
熟地黄 山药 山茱萸 泽泻 牡丹皮 茯苓 
上为末炼蜜丸桐子大每服三丸温汤化下 
\x安神丸\x 治小儿惊悸热渴心闷脉实面红颊青口燥 
麦门冬 马牙硝 白茯苓 山药 寒水石（各半两） 朱砂（一两） 甘草（半两） 龙脑（ 
一字） 
上为末炼蜜丸如鸡头大每服半丸沙糖水下 
\x通关散\x 治小儿惊风搐搦关窍不通 
南星（炮一钱） 麝香（一字） 猪牙皂角（一定） 赤脚蜈蚣（一条炙） 僵蚕（炒一钱） 
上为末以手点姜汁蘸药少许擦牙或用物引滴入药两三点涎自退场门自开皂角略烧存性为末 
半夏（一钱） 猪牙皂角（半钱） 
上为末用一豆许用管子吹入鼻立醒 
\x人参羌活散\x 治小儿惊风热盛涎潮牙关紧急 
柴胡（半两） 地骨皮（去土） 天麻（酒炙） 前胡（各一两半） 人参 芎 独活 枳壳 
（炒） 茯苓 羌活 桔梗（各半两） 甘草（三钱） 
上锉散每服三钱生姜薄荷煎汤服加蝉蜕治惊热体硬加麻黄甘葛薏苡仁 
\x定搐散\x 治小儿急惊定搐 
赤脚蜈蚣（大者一条酒浸炙） 麻黄（去节） 
南星（炮） 白附子 直僵蚕（炒） 羌活 代赭石（醋 淬七次） 蝎梢 川姜黄（各二钱） 
上为末每服一字荆芥紫苏煎汤调下如搐不止加乌蛇肉 
\x定命丹\x 治小儿急惊天吊嘬口通利痰热 
全蝎（七个） 天麻 南星（炮） 白附子（各二钱半） 朱砂 青黛 轻粉 麝香（各半钱） 
上为末粟米糊丸绿豆大每服十丸荆芥薄荷汤调下先研半钱吹入鼻中 
\x仁斋利惊丸\x 利惊下痰消痰 
龙胆草 防风 青黛 芦荟 南星（炮） 钓藤（各二钱） 木硝 铁粉（各一钱） 脑 麝（各少许） 
上为末面糊丸麻子大每服二丸煎金银汤下 
\x青金丸\x 治痰热惊积 
青黛 使君子 芦荟 牛胆南星 川京墨（各二钱） 腻粉 麝（半钱） 脑（一字） 
上为末飞面糊丸桐子大每服一丸薄荷汤调下生气散 
丁香（三字） 白术 青皮（各二钱） 甘草（炙） 木香 人参（一钱） 
上为末每服半钱沸汤点服或用和剂方调气散亦可 
\x参苓白术散\x 
人参 茯苓 甘草 白术 白扁豆 山药 砂仁 薏苡仁 桔梗（各二两） 
上为末每服半钱枣汤调服或米汤亦好 
\x定志丸\x 治小儿惊风已退神志未定以此调之 
琥珀 茯神 人参 远志（姜制焙） 白附子（炮） 天麻 门冬 酸枣仁 甘草（炙各等 
上为末炼蜜丸皂子大朱砂为衣每服一丸薄荷汤调下 
\x温胆汤\x 治小儿惊悸顽痰 
半夏（生制） 枳实（各三钱半） 茯苓（半两） 陈皮（各一钱半） 酸枣仁（温酒浸去壳二 
上锉散每服一钱竹茹少许用姜枣煎服 
\x保生丹\x 治小儿慢惊尚有阳证 
全蝎（十四个全） 白附子（生） 直僵蚕 牛胆南星 蝉蜕 琥珀 麝（半钱） 防风 朱砂 
上为末粟米糊丸桐子大金箔为衣每服一丸薄荷汤调下 
\x温补羌活膏\x 
羌活 川芎 人参 白附子 赤茯苓（各半两） 天麻（一两） 僵蚕（炒） 干葛（炒） 白 
（酒浸焙各一分） 川附子（炮） 防风 麻黄（各三钱） 肉豆蔻 母丁香 藿香叶 沉香 木 
香（各二钱） 轻粉 真珠末 牛黄（各一钱半） 龙脑（半字） 麝香（一字） 雄黄 辰砂（各 
二分以上七味各另研） 
上为末熟蜜剂旋丸大豆大每服一二丸食前薄荷汤或麦门冬汤下 
\x理中汤\x 
人参 白术 干姜（炮） 甘草（炒） 
上锉散每服二钱煎服 
\x术附汤\x 治小儿慢惊泄泻身冷 
白术（四两） 甘草（二两炙） 附子（一两半炮去皮脐） 
上锉散每三钱水一盏半生姜五片枣一枚煎前温服 
\x调气散\x 治小儿慢惊之后以此调之 
木香 香附子 人参 陈皮 藿香 甘草（各等分） 
上锉散每服二钱姜三片枣一枚水一盏温服 
\x来复丹\x 治小儿惊风昏塞以二三丸薄荷汤研灌下得泄即愈惊风药证用药已效若觉未甚 
苏省可与来复丹数丸酌量用 
硝石（一两用硫黄为末瓷器内以微火炒用柳 
蓖搅不可火太过恐伤药力再研极细） 
太阴玄精石（研飞一两） 五灵脂（水澄过沙石晒干二两） 青皮（去白） 陈皮（去白各二两） 舶上硫黄（透明者一两） 
上为末醋糊丸如豌豆每服二三丸空心米饮送下 
\x王氏惺惺散\x 治小儿吐泻脾弱内虚生惊 
人参 茯苓 木香 天麻 扁豆 全蝎（全炙） 陈米（炒各等分） 
上锉散每服二钱姜枣煎服 
\x醒脾散\x 治小儿吐泻脾困欲发惊搐 
人参 全蝎 白附子 天麻 甘草（炙） 茯苓 石菖蒲 木香 莲肉 白术 
上为末每服三字姜枣煎服有热去木香驱风醒脾皆可用 
\x星香全蝎散\x 治小儿慢惊风昏迷痰搐 
木香 全蝎 人参 陈皮（各一钱） 甘草（炙） 有热加防风 
上锉散每服一钱入紫苏姜枣煎服 
\x乌蝎四君子汤\x 
人参 白术 茯苓 甘草 川乌 全蝎（等分） 
上为末每服姜枣煎汤调下半钱再服去川乌 
\x苏合香丸\x 
白术 青木香 乌犀屑 香附子（炒去毛） 朱砂（研水飞） 诃梨勒（煨去皮） 白檀香 
息香（别为末无灰酒一升熬膏） 沉香 麝香 丁香 荜茇（各二两） 龙脑 苏合香油（入安 
息香油内各一两） 薰陆香（别研一两） 
上为末炼蜜和剂旋丸如桐子大每服一丸早朝热汤任下 
\x青州白丸子\x 
半夏（白好者水浸洗过） 川乌头（去皮剂半两） 南星（三两） 白附子（半两） 
上捣罗为末以生绢袋盛用井花摆未出者更以手擦令出如有滓更研再入绢袋摆尽为度放瓷 
盆中 
晒夜露至晓弃水别用井花水搅又晒至来日早再换新水搅如此春五日夏三日秋七日冬十日去水 
晒干候如玉片碎研以糯米粉煎粥丸如绿豆大初服五丸加至十丸生姜汤不拘时候 
\x礞石散\x 
青礞石（一两另研） HT 硝（半两一方用一两同礞石入锅子内用炭火 过通红须硝尽为灰药 
冷如金色） 
上为末急惊风痰壅上身热如火用生薄荷自然汁入蜜调微温服之良久其药目裹痰坠下随大 
便过 
痰涎与药夹和如稠涕胶粘乃药之效也次服退热驱风截惊等药又方为末稀糊丸绿豆大每服二丸 
急惊薄荷荆芥汤下慢脾风用木香汤磨下慢惊慢脾虚风亦痰涎潮上塞住咽喉药食俱不能入此药 
以青州白丸子再研为末稀糊为丸入熟蜜汤调下其痰自坠入腹次服慢惊药其痰过时一如前说不 
动脏腑不伤真气但见药杂其稠涎略无粪出始知此药神验 
\x宣风散\x 
槟榔（二个） 甘草 橘红（各半两） 牵牛（二两半生半熟炒用） 
上为末每服半钱蜜汤调下 
\x使君子丸\x 
使君子肉（一两） 陈皮 浓朴（各五钱半姜制） 
上为末炼蜜丸如皂子大三岁一丸二岁以下服半丸米汤化下 
\x益黄散\x 
陈皮（一两） 丁香（二钱） 诃肉（煨） 青皮（炒） 甘草（炙各半两） 
上锉散每服三钱水半盏煎服 
\x黑附汤\x 
附子（三钱炮去皮） 木香（一钱半） 甘草（半钱） 白附子（一钱） 
上锉散每服三钱姜五片煎服若是手暖而苏省即止 
\x金液丹\x 
舶上硫黄（十两研细用瓷合盛合八分水和赤石脂封凝盐泥固齐晒干出上锉一小瓶子盛水 
满安合子在上又以盐泥固济以炭火 三日三夜放冷取出为末） 
上以柳木槌乳钵研极细每服二钱生姜汤下生附四君子汤 
上以四君子汤加生附子四分之一厥逆者封加每服一钱姜三片煎一匙送下 
\x异功散\x 
人参 茯苓 白术 甘草 橘红 木香（等分） 
上锉散每服三字姜枣煎一方无木香 



<目录>卷之五・诸疳门

<篇名>脉法

属性：脉诀启蒙曰小儿脉单细为疳劳○虎口脉纹白色者为疳 



<目录>卷之五・诸疳门

<篇名>论疳之由

属性：丹溪曰小儿脏腑娇嫩饱则易伤乳哺饮食一或失常不为疳者鲜矣皆因饮食不调甘肥无节而 
作也 
或婴幼阙乳粥饭太早耗伤形气则疳之根生延及岁月五疳病成钱氏曰疳皆脾胃耗伤亡津液之所 
作也故小儿脏腑柔脆有疾不可痛击太下必亡津液凡有可下宜量大小虚实而下之则不致为疳也 
但见目涩或生白膜唇赤身黄喜卧冷地爱食泥土泻痢无常腹肚胀满耳鼻生疮头发作穗脚弱项小 
肌瘦饮水者皆其候也 



<目录>卷之五・诸疳门

<篇名>论五疳

属性：曾氏曰小儿疳证有五心肝脾肺肾是也其切牙舒舌舌上生疮爱饮冷水唇红面赤喜伏眠于地 
名曰 
心疳目生眵泪发际左脸多青或目睛微黄泻痢夹水或如苔色名曰肝疳爱吃泥土冷物引饮无度身 
面俱黄发稀作穗头大项小腹胀脚软间或酿泻肌瘦目慢昼凉夜热不思乳食名曰脾疳鼻下黑 手 
足枯细口有腥气或作喘嗽右腮 白名曰肺疳两耳内外生疮脚如鹤膝头缝不合或未能行牙齿生 
迟其缝臭烂传作走马疳之类名曰肾疳大抵疳之为病皆因过食饮食于脾家一脏有积不治传之余 
脏而成五疳之疾若脾家病去则余脏皆安矣 
按洁古曰疳者小儿病癖或久吐泻医者妄投过转之药小儿易为虚实致令胃虚而亡津液内发虚 
热外 
消肌肉一脏虚则诸脏皆弱其病目胞肿腹肚胀满利色无常渐加瘦瘠久不痊 是肠胃有风积法当 
用宣风散导之后各根据本脏补其母 



<目录>卷之五・诸疳门

<篇名>疳证当分冷热虚实

属性：钱氏曰大抵疳病当辨冷热肥瘦其初病者为肥热疳久病者为冷瘦疳热疳多在外鼻下臭烂自 
揉鼻 
头上有疮下着痂渐绕耳生疮冷疳多在内目肿腹胀利色无常或沫青白渐至瘦削是也杨氏曰肝之 
受病皆虚使然耳热者虚中之热冷者虚中之冷治热不可妄表过凉治冷不可峻温过补况小儿易为 
虚实脾虚不受寒湿服寒则生冷服温则生热当诚此而勿误 



<目录>卷之五・诸疳门

<篇名>诸疳治法

属性：凡热疳以胡黄连丸冷疳以木香丸冷热疳用通神丸主之疳在外耳鼻生疮者以兰香散诸疮白 
粉散主之 
心疳者由乳食不调心脏受热所致也盖其血气未定乳哺有伤易生壅滞内有滞热未得疏通故 
心 
神惊郁而作惊疳之候外证身体壮热脸赤唇红口舌生疮胸膈烦闷小便赤涩五心皆热盗汗发渴啮 
齿生惊是也宜以茯苓丸钱氏安神丸主之 
肝疳者由乳食不调肝脏受热所致也若乳母寒温不调滋味不节或外感风寒内伤喜怒邪气未 
散遽 
以乳儿多成风疳肝者眼之候伏热痰涎壅滞以致肝风入眼赤肿翳生眵泪烂眶痛痒揉擦昏暗雀盲 
甚至经月合眼亦名疳眼外证摇头揉目白膜遮精眼青泪多头焦发竖筋青脑热甲痒筋挛燥渴汗多 
下痢疮癣是也宜以天麻丸生熟地黄汤主之 
脾疳者由乳食不节脾胃受伤所致也或乳母恣食生冷肥腻或乳儿过伤或饭后与乳致吐或乳 
多眠 
久则变为乳癖腹胁结块亦为奶疳外证面黄身热肚大脚弱吐逆中满乏力叫啼水谷不消泄下酸臭 
合面困睡减食吃泥是也宜以灵脂丸钱氏益黄散主之 
肺疳者由乳食不调壅热伤肺所致也肺主乎气鼻乃肺所通其气不和则风湿乘虚客于皮毛入 
于血 
脉故鼻下两傍赤痒疮湿名为鼻疳其疮不痛汁所流处随即生疮亦名疳 外证咳嗽喘逆壮热恶寒 
皮肤粟生鼻疮流涕咽喉不利颐烂吐红气胀毛焦泄痢频并是也宜以清肺饮化 丸钱氏阿胶散主 
之 
肾疳者由乳哺不调脏腑伏热所致也凡甘味入于脾而动虫虫动则侵蚀肠胃则下痢肛烂湿 
多因 
疳伤久痢肠胃受湿得之外证脑热肌削手足如冰寒热时来滑泄肚痛口臭干渴齿龈生疮爪黑面黧 
身多疮疥是也宜以地黄丸主之 
蛔疳者由乳哺不调食肉太早脏腑伤积甜腻莫不化而为虫其证皱眉多啼呕吐清沫腹中作痛 
肚大 
青筋唇口紫黑肠头齿痒是也只有脊疳者乃虫食脊膂身热羸黄积中生热烦渴下痢拍背如鼓鸣脊 
骨如锯齿或十指皆疮频啮指甲是也兼以下虫丸主之 
丁奚哺露者皆因脾胃久虚不能克化水谷以荣血气故肌肉消铄肾气不足后为风冷所伤使柴 
骨枯 
露亦有胎中受毒脏腑少血故也若手足极细项小骨高尻削体瘦腹大脐突号哭胸高或生谷瘕是为 
丁奚若虚热往来头骨分开翻食吐虫烦渴呕哕是为哺露并以十全丹大芦荟丸主之 
疳痢者或因感受风寒暑湿冷热不调停积宿滞水谷不聚频下恶物是也疳泻者毛干唇白额上 
青纹肚腹胀鸣泻下糟粕是也勿用热药止涩并以香蔻丸木香丸主之 
疳劳者潮热往来五心烦热手足心及胸前热而发疮盗汗骨蒸咳喘枯悴或渴而后泻饮水恶食 
肚硬 
如石面色如银断不可治以黄 汤鳖血煎主之疳肿者乃虚中有积其毒与气交并故令腹肚紧胀由 
是脾胃受湿致令头面脚手虚浮法当磨积调气以褐丸子主之 
无辜疳者脑后项边有核如弹按之转动软而不疼久则肢体痈疮便利脓血壮热羸瘦头露骨高 
是也 
古人有云浣濯儿衣露于檐下为此鸟落粪所污儿着此衣感其恶气遂成无辜之疾者此亦未必为是 
正 
孟子所谓尽信书则不如无书也宜蚵皮丸主之疳渴者乃脏腑有疳风气加之或乳母恣食五辛酒面 
炙爆使小儿心肺壅热日则烦渴饮水乳食不进夜则渴止是名疳渴黄连丸主之 
走马疳者多因气虚受寒及有宿滞留而不去积温成热虚热之气上蒸或食甜酸咸腻之物而脾 
虽喜 
甘积滞日久蕴热上熏于口致齿焦黑烂间出清血血聚成脓脓臭成虫侵蚀口齿甚至腮颊穿破乳食 
不便面色光浮气喘热作名曰走马疳宜芦荟丸主之外用烧盐散铜青散敷之若经久不愈传于唇之 
上下乃成崩砂证或齿落骨露饮食减少气促痰鸣必致危矣 



<目录>卷之五・诸疳门

<篇名>疳证诸方

属性：\x胡黄连丸\x 治小儿热疳 
胡黄连 川黄连（各半两） 朱砂（一钱半别研） 
上二连为末和朱砂入猪胆内系定虚悬于铫中煮一饭久取出研芦荟青黛各二钱半去淀虾蟆 
灰二钱麝少许粳米饭丸麻子大每服十丸米饮下 
\x木香丸\x 治小儿冷疳及疳在内 
木香 青黛 槟榔 肉豆蔻（各一分） 麝香（一钱半另研） 续随子（一两去油） 虾蟆（ 
二个烧存性） 
上为末蜜丸绿豆大每服三五丸至二十丸薄荷汤下食前服 
\x通神丸\x 治小儿冷热疳 
胡黄连 川黄连（各二钱）木香 芜荑（炒各一钱） 丁香 肉豆蔻（生） 使君子（焙肉各 
一钱） 大虾蟆（一枚锉碎水煮烂研膏） 
上为末膏和丸麻子大每服十丸米饮下 
\x兰香散\x 治小儿疳在外鼻下赤烂 
兰香叶（莱各二钱烧灰） 铜青（半钱） 轻粉（一钱） 
上为末令匀看大小干贴之 
\x茯神丸\x 治小儿心疳 
茯神 芦荟 琥珀 川黄连（净） 赤茯苓（各三钱） 钓藤皮 远志肉（姜制焙干） 虾蟆 
灰（各二钱） 麝（少许） 细节菖蒲（一钱） 
上为末粟米糊丸麻子大每服十丸薄荷汤下 
\x天麻丸\x 治小儿肝疳风疳疳眼 
青黛 川黄连 大麻 北五灵脂 川芎 夜明砂（微炒） 芦荟（各一钱） 龙胆草 防风 
蝉壳（去足各一钱半） 全蝎（二枚焙） 麝（少许） 
上为末猪胆汁浸糕丸麻子大每服十丸薄荷汤下 
\x生地黄汤\x 治小儿疳眼 
生干地黄 熟地黄（各一两净） 川芎 
赤茯苓 枳壳（制） 杏仁（水浸去皮） 川黄连（净） 半夏曲 天麻 地骨皮 甘草（炙 
各二钱半） 
上锉每服二钱姜三片黑豆十五粒水煎临睡服 
\x灵脂丸\x 治小儿脾疳食疳 
北五灵脂 缩砂仁 白豆蔻仁 麦牙（炒） 蓬术（煨） 青皮（去白） 橘红 使君子肉（ 
焙各二钱） 虾蟆（炙焦三钱） 
上为末糊丸麻子大每服十丸米饮下 
\x化 丸\x 治小儿肺疳 
芜荑 芦荟 青黛 川芎 白芷梢 胡黄连 虾蟆灰（等分） 
上为末糊丸麻子大每服十丸米饮下 
\x地黄丸\x 治小儿肾疳 
熟地黄（净四钱半） 赤茯苓 山茱萸（蒸取肉焙） 牡丹皮 山药（焙） 使君子（略煨取 
肉各二钱） 当归 川芎 川楝肉（焙） 
上为末炼蜜丸桐子大每服三丸空心温汤化下 
\x下虫丸\x 治小儿疳蛔诸虫 
新白苦楝根皮（酒浸焙） 木香 桃仁（浸去皮焙） 芜荑（焙） 鸡心槟榔（各二钱） 鹤虱 
（炒一钱） 轻粉（半钱） 干虾蟆（炙焦三钱） 使君子（略煨取肉五十个） 
上为末糊丸麻子大每服十丸白汤下 
\x香蔻丸\x 治小儿疳泻 
黄连（三钱炒） 肉豆蔻 木香 诃子（煨） 茯苓 缩砂仁（各一钱） 
上为末粳米饭为丸麻子大每服十五丸生姜汤下 
\x浓朴香连丸\x 治小儿疳痢 
黄连（净三钱） 木香 紫浓朴（制） 缩砂仁 夜明砂（隔纸炒各三钱） 诃子肉（炒一钱） 
上为末粳米饭丸麻子大每服十五丸干艾叶生姜煎汤食前下 
益黄散 治小儿脾疳泄泻 
陈橘皮（一两） 青橘皮 诃子肉 甘草（炙各半两） 
上为粗末每服二钱水一盏煎至六分食前温服 
\x阿胶散\x 治小儿肺疳咳嗽 
明阿胶（一两半面炒） 黍粘子（一分炒） 马兜铃（半两） 甘草（一钱炙） 杏仁（七个去 
皮尖） 糯米（一两） 
上水一盏煎食前服 
\x铜青散\x 治小儿走马疳口内生疗牙根溃烂齿黑欲脱或出紫血 
白芷（半两） 牙硝（一钱） 铜青（一分） 麝香（一字） 
上为末干敷口角及擦牙齿上甚妙 
\x肥儿丸\x 治诸疳多因缺乳吃食太早或因病久脏腑胃虚虫动日渐羸瘦肚大青筋不能行立发 
竖发热无颜色 
黄连 神曲（各一两炒） 麦芽（半两炒） 木香（二钱半） 槟榔（二个） 肉豆蔻（炮） 使 
君子（各半两酒浸去皮） 
上为末面糊丸麻子大每服二十丸米饮下量岁数加减 
\x蚵皮丸\x 治小儿无辜疳诸疳一服虚热退二服渴止三服泻痢住。 
蟾蜍（一枚夏月沟渠中取腹大者不跳不鸣其身多癞） 
上以取粪虫一杓置桶中以取浸之桶上要干不与虫走却将蟾蜍顿在虫中任与虫食一日一夜 
次以 
新布袋包系定置水中急处浸一宿取出瓦上焙为末入麝香一字揉饭为丸麻子大每服二三十丸米 
饮下此丸累修合活人多矣无不效验 
\x十金丹\x 治小儿丁奚哺露 
青皮 陈皮 莪术（煨） 川芎 五灵脂 白豆蔻 槟榔 芦荟（各二两） 木香 使君子 
虾蟆（各二钱炙） 
上为末猪胆汁浸糕糊丸麻子大每服二十丸米饮下有热薄荷汤下 
\x鳖血煎\x 治小儿疳劳 
芜荑 柴胡 川芎（各一两） 人参（半两） 使君子（二十枚） 胡黄连 川黄连（各二钱） 
上用鳖血一盏吴茱萸一两拌和二黄连淹一宿次早炒干去茱萸鳖血只用二连末和诸药作末 
粟糊 
丸麻子大每服二十丸食前白汤送下 
丹溪一方治小儿疳积或腹大用胡黄连去疳积一云去果子积 
阿魏去肉积酒浸宿各五分神曲炒去食积黄连炒去热积各二钱麝香四粒猪胆丸麻子大每服三十 
丸白汤下一方有芦荟 
一方治小儿疳用黄连白术山楂各五钱胡黄连芦荟各三钱芜荑一钱半神曲四钱为末猪胆丸 
粟米大白汤下 
一富儿面黄善啖易饥非肉不食泄泻一月脉大以为湿热当脾困而食少今反形健而多食不渴 
此 
必疳虫也大便果有虫令其治虫而愈至次年夏初复泻不痛而口干子曰昔治虫不治疳也以去疳热 
之药白术汤下三日而愈后用白术为君芍药为臣川芎陈皮黄连胡黄连入芦荟为丸白术汤下禁 
肉与甜瓜防再举 



<目录>卷之五・诸疳门

<篇名>诸疳灸法

属性：小儿疳眼灸合谷二穴各一壮取法在手大指次指两骨间陷中是穴 
小儿疳痢脱肛体瘦渴饮形容憔悴诸般医治不瘥灸尾翠骨上三寸骨陷间三壮岐伯云兼三伏 
内用桃枝柳枝煎水浴孩子午正时当日灸之后用清帛拭兼有似见疳虫随汗出也此法神效 
小儿羸瘦饮食少进不生肌肉灸胃俞二穴各一壮取法在十二椎下两傍各一寸半陷中是穴 



<目录>卷之六・诸热门

<篇名>脉法

属性：脉经曰小儿脉沉而数者骨间有热欲以腹按清冷也○难经曰热病之脉阴阳俱浮浮之而滑沉 
之散涩○脉诀启蒙曰小儿脉八至九至为发热○浮大数为风热 



<目录>卷之六・诸热门

<篇名>论热因诸脏所发

属性：全婴方论云凡人之热必乘阳邪而发经云邪之所凑其气必虚留而不去其病则实邪正分争客 
搏于 
皮肤或恍惚而啼叫或闷乱而喘粗其变多端或在表或在里或似实或似虚或半表而半里或半实而 
半虚盖小儿气禀纯阳脏腑生热阴阳气变熏蒸于外致令身热也夫肝热则两眼赤痛流泪羞明或生 
翳障心热则口内生疮小便赤肿淋沥不通肺热则鼻衄不止大腑秘结脾热则多涎沫口内长流心脾 
热 
则生重舌木舌胃热则口作臭肾热则耳聋或出脓汁至于五脏蕴蓄风热毒瓦斯则令面赤如绯五心烦 
热四肢温壮痰涎壅盛目涩多渴若上冲咽喉则与气血相搏结聚壅盛而成喉闭危在顷刻也内经刺 
热篇云脾热病者左颊先赤心热病者额上先赤肺热病者鼻上先赤肝热病者右颊先赤肾热病者颐 
间先赤虽未发见赤色者刺之名曰治未病其五脏所主热各不同是不可以概论也大抵热则生风风 
则生悸矣 



<目录>卷之六・诸热门

<篇名>论表虚热

属性：病机式要云有表而热者谓之表热无表而热者谓之里热有暴发而为热者乃久不宣通而致也 
有服 
温药而为热者有恶寒战栗而热者盖诸热之属心火之象也治法小热之气凉以和之大热之气寒以 
取之甚热之气则汗发之发之不尽则逆制之制之不尽求其属以衰之苦者以治五脏五脏属阴而居 
于内辛者以治六腑六腑属阳而在于外故内者治之外者发之又宜养血益阴其热不治而自愈也 



<目录>卷之六・诸热门

<篇名>辨论诸热

属性：杨氏曰小儿之病惟热居多夫热有潮热惊热夜热余热食热疳热壮热烦热积热风热虚热客热 
癖热 
寒热血热疮疹热十六者大同而小异热之始发必有所因也其潮热发歇有时惊热颠叫恍惚夜热多 
发旦止余热寒邪未尽食热肚腹先发疳热骨蒸盗汗壮热一向不止烦热心躁不安积热颊赤口疮风 
热汗出身热虚热困倦少力客热来去不定痰热涎嗽饮水寒热发如疟状血热辰巳发热疮疹热耳鼻 
尖冷诸证得之各有所归其间或有三两证交互者宜随其轻重而处治之 



<目录>卷之六・诸热门

<篇名>诸热治法

属性：心热者视其睡口中气温或合面卧及上窜摇头切牙泻心汤主之肝热手寻衣领及乱捻物泻青 
丸主之壮热饮水喘闷泻白散主之 
脾热其热在肌肉遇夜尤甚怠堕嗜卧身热饮水四肢不收泻黄散主之 
肺热手掐眉目日西热甚喘嗽寒热壮热饮水轻者泻白散重者凉膈散主之 
肾热两足不喜衣覆然此者脐之下皆肾之所主缘心气下行于肾部也东垣滋肾地黄丸主之 
潮热因伤寒时疫触变邪气阴气不足阳气有余阳邪暴伤则血气凝滞不即流通壅逆无归传于 
足阳明 
之经遂生潮热早晚两度如潮水之应期也伤寒论云潮热者实热也当利大便脉实者大柴胡汤下之 
脉虚浮数者百解散汗之 
惊热者遍身发热面青自汗心悸不宁脉数烦躁叫恍惚以钱氏凉惊丸安神丸主之 
夜热者但夜间发热是阴中有阳邪也以元戎四物二连汤主之 
余热者谓寒邪未尽传惊之遗热也仁斋曰伤寒汗下后而热又来乃表里俱虚气不归元阳浮于 
外不 
可再用凉药盖热去则寒起古人戒之法当和胃气使阳气收敛归内其热自止宜以参苓白术散主之 
食热者手心热壮背先热嗳气吐乳大便酸臭宜下积丸主之 
疳热者形瘦多渴吃食不长肌肉骨蒸盗汗泄泻无常肚大脚弱是也宜龙胆丸胡黄连丸芦荟丸 
之类 
壮热者一向不止由血气壅实五脏生热蒸熨于内则眠卧不安精神恍惚熏发于外表里俱热烦躁喘 
粗甚则发惊痫也火府散通圣散主之 
烦热者心燥不安五心烦热四肢温壮小便赤涩宜一粒金丹主之 
积热者颊赤口疮下盛则腰腿壅肿表里实则身热便涩虚则汗下后仍热也或内因酒曲煎爆热 
药峻补外因大暖炉火侵逼皆能生热此内外蕴积之热非食积热也宜三黄丸四顺饮主之 
风热者汗出身热呵欠面赤因其解脱风邪致令所伤客于皮毛入于脏腑则恶风发热目涩多睡 
阳 
气有余身热无汗阴气有余身寒有汗阴阳有余无汗而寒素问曰汗出而身热者风热也消风散绿霞 
丸主之 
虚热者因伤寒及诸热汗下之后余去津太过气血未调食饮劳伤致令虚热其候困倦少力面色 
青白 
泄泻多尿虚汗自出恍惚神慢虚气软弱又有久嗽久泻久痢久血久疟以致诸疾之后成者皆虚热也 
凡病久则血气虚气虚则发厥血虚则发热气血皆虚则手足厥而身热也宜以惺惺散四君子汤钱氏 
白术散主之 
客热者为阳邪干于心也心若受邪则热形于额故先起于头面次而身热恍惚多惊闻声惊恐此 
良由 
真气虚而邪气胜也邪气既胜真气与之交争发渴无时进退不定如客之往来故曰客热导赤散黄连 
泻心汤主之 
癖热者涎嗽饮水由乳食不消伏结于中致成癖块也宜与白术散滋养津液以珍珠丸下其痰涎 
或以褐丸子磨之 
寒热者证如疟状阴阳相胜也先寒而后热阳不足先热而后寒阴不足寒多而热少阴胜阳也热 
多 
而寒少阳胜阴也寒热相半阴阳交攻也寒热隔日阴阳乍离也阳盛发热阴盛发寒也其有头疼汗出 
者有呕吐不食者有增寒而饮水者壮热而饮汤者有筋骨疼痛者或泻或秘或内寒而外热或内热而 
外寒又有寒而腹中痛热而腹中鸣是有食积也治法因于食积者当用白饼子下之次行补助以钱氏 
白术散寒多热少者小柴胡汤加桂热多寒少者白虎汤加桂寒热相半者并用小柴胡汤主之 
血热者每日巳午间发热遇夜则凉六合汤主之 
疹热耳鼻尖冷是也人参败毒散升麻葛根汤参苏饮之类 
按以上辨论诸热证可谓详悉全婴方所云血热者巳午发热遇夜则凉与东垣所谓夜则发热昼 
则明 
了不同然东垣所云血热者指阴虚而生内热也夜则发热昼则明了取其昼阳夜阴也郑氏所云血热 
者指小儿血盛实而言也盖谓巳午者心火用事之时也心主血血气行至巳午则阳气盛阳气与正气 
相搏故至期而发热非其时者非血热也因二说不同故并录之 



<目录>卷之六・诸热门

<篇名>热证诸方

属性：\x导赤散\x 治小肠实热 
生地黄 木通 甘草（各等分） 
上为粗末入竹叶同煎 
\x泻心汤\x 治心热 
黄连（一两） 
上为末水调二三分大小与之 
\x泻青丸\x 治肝热 
当归 龙胆草 川芎 山栀 大黄 羌活 防风 
上为末蜜丸鸡头大每服一丸或半丸 
\x泻白散\x 治肺热 
桑白皮 地骨皮（各一两） 甘草（五钱） 
上为末每服二三钱 
\x泻黄散\x 治脾热口臭咽干 
藿香（七钱） 山栀（一两） 石膏（半两） 甘草（三两） 防风（四两） 
上为末同蜜酒拌微炒香每服一钱 
\x滋肾地黄丸\x 治肾热 
黄柏（二钱） 知母（一钱） 桂（一分半） 
上为末熟水丸桐子大每服二十丸至三十丸合前百沸汤下 



<目录>卷之六・诸热门\热证诸方

<篇名>潮热之剂

属性：\x人参芎归散\x 治小儿虚劳内热潮热或遍身疮 
北参 当归 远志（浸取肉姜制焙） 北前胡 柴胡 地骨皮 防风 北桔梗 枳壳（制） 
半夏曲（各一钱半） 川芎 赤芍药 茯苓 麦门冬（去心各二钱） 甘草（三钱焙） 
上锉细每服二钱水小盏姜三片紫苏叶三四叶发疮者兼服猪肚黄连丸方见疳门别作小丸不 
惟治疮治渴其发热而胀者可与服二十丸 
\x大柴胡汤\x 治小儿潮热脉实者 
柴胡 黄芩 芍药 大黄 半夏 枳实 甘草（等分） 
上水一钟姜三片煎服 
\x百解散\x 治小儿潮热脉虚浮数用此微汗 
干葛（二两半） 升麻 赤芍药（各二两） 黄芩（一两） 麻黄（七钱半） 薄桂（二钱半） 
甘草（一两半） 
上水一钟姜三片葱一根煎 
\x十味人参散\x 治潮热身体倦怠 
柴胡 甘草 人参 茯苓 半夏 白术 黄芩 当归 芍药 葛根 
上 咀水一钟姜三片煎服 



<目录>卷之六・诸热门\热证诸方

<篇名>惊热之剂

属性：\x凉惊丸\x 治小儿惊热 
大黄 黄连 防风 龙胆草 川芎 薄荷（各等分） 
上为末面糊丸如黍米大青黛为衣大小加减白汤服 
\x安神丸\x 治小儿惊热 
天门冬（去心焙牙硝） 白茯苓 山药 寒水石（各五钱） 朱砂（三钱） 甘草（五钱） 龙 
脑（一字研） 
上为末炼蜜丸如鸡头大每服一丸沙糖水化下 



<目录>卷之六・诸热门\热证诸方

<篇名>发惊之剂

属性：\x元戎四物二连汤\x 治昼则明了夜则发热 
当归 生地黄 白芍药 川芎 黄连 胡黄连 
上 咀水一钟煎服 
\x黄连地黄丸\x 治夜热因伤寒后余热失解 
黄连 川芎 赤茯苓 地黄 
上锉散入灯心一捻水煎食远服 



<目录>卷之六・诸热门\热证诸方

<篇名>治余热之剂

属性：\x实脾散\x 治小儿余热不除 
川芎 茯苓 甘草 白术 
上锉散用水煎食远服 
\x参苓白术散\x 治胃气收敛浮阳退余热 
人参 茯苓 粉草 白术 扁豆 山药 砂仁 薏苡仁 桔梗（各一两） 莲子肉（半两） 
上为末每服半钱枣汤调饮或米汤亦可 



<目录>卷之六・诸热门\热证诸方

<篇名>治食热之剂

属性：\x紫霞丸\x 
代赭石（ 醋浸七次） 赤石脂 杏仁（五十个） 巴豆（二十粒去皮心） 
上代赭石赤石脂先为末和杏仁巴豆同捣三十杵若硬加蜜少许更杵丸如粟米大用蜜器盛每 
取服二丸以乳汁送下 
\x下积丸\x 治食热 
丁香 缩砂仁（各十个） 使君子（五个焙） 川巴豆 
上为末研细和匀烂饭丸麻子大每服三十丸橘皮煎汤送下 



<目录>卷之六・诸热门\热证诸方

<篇名>疳热之剂

属性：\x龙胆丸\x 治疳热 
龙胆草 升麻 苦楝根（焙） 防风 赤茯苓 芦荟 油发灰（各二钱） 黄连 青黛（干） 
上为末猪胆汁浸蒸饼和丸麻子大每服二十丸 
薄荷紫苏炮汤送下 
\x胡黄连丸\x 治热疳 
胡黄连 川黄连（各半两） 朱砂（一钱半另研） 
上二连为末和朱砂入猪胆内系定虚悬于铫中煮一饭久取出研芦荟青黛干各二钱半去淀虾 
蟆灰二钱麝少许粳米饭丸麻子大每服十丸米饮下 
\x芦荟丸\x 治疳热 
芦荟 芜荑 木香 青黛（干） 槟榔 川黄连（净各一分） 蝉壳（二十一枚） 胡黄连（ 
半两） 射（少许） 
上为末猪胆二枚取汁浸糕丸麻子大每服二十丸米饮送下 
\x鳖甲饮\x 治小儿骨蒸潮热盗汗 
鳖甲（醋炙） 地骨皮 秦艽 当归 柴胡 枳壳 知母（各等分） 
上 咀三岁一钱水半盏桃柳枝各三寸乌梅一个煎三分服 



<目录>卷之六・诸热门\热证诸方

<篇名>壮热之剂

属性：\x地黄煎\x 治小儿壮热烦心眠卧不安 
生地黄（汁一升） 白沙蜜（三合） 酥（三合） 生门冬汁（二合） 
\x火府丹\x 治小儿壮热 
生地黄 木通 甘草 黄芩 上水一钟煎服 



<目录>卷之六・诸热门\热证诸方

<篇名>烦热之剂

属性：\x一粒金丹\x 治小儿五脏蕴热胸膈烦闷五心烦热 
人参 犀角 玳瑁 琥珀 防风（各一钱） 
茯苓 寒水石（ ） 甘草（各一钱） 龙脑 朱砂（火飞各一钱） 
上为细末用粒米糊丸黄实大金箔为衣用麦门冬去心煎汤送下 麝（半钱） 金箔（二十五 
片） 
\x柴苓汤\x 治小儿温壮伏热来去 
柴胡（三钱半） 麦门冬（去心） 人参（去芦） 赤茯苓 甘草（各二钱半） 黄芩（五钱） 
上锉散用水煎入小麦二十粒竹叶三片 
\x绛雪丹\x 治小儿烦热 
芒硝（一两） 朱砂（一两） 
上为末饭丸鸡头大三岁一丸沙糖水化下 



<目录>卷之六・诸热门\热证诸方

<篇名>积热之剂

属性：\x栀子汤\x 治小儿积热心脏小便赤肿口内生疮 
栀子仁 木通 当归尾 白芷（各二钱） 防风 甘草（各一钱） 
上为细末麦门冬汤送下 
\x三黄丸\x 解和小儿三焦积热 
黄连（去毛） 黄芩（炒） 大黄（纸煨各半钱） 
上为细末炼蜜丸如皂子大用白汤研化食前服 
\x四顺饮\x 治小儿脏腑蕴积实热 
当归 大黄（蒸二次） 甘草（生） 赤芍药（各一钱） 
上 咀用水一钟食前服 



<目录>卷之六・诸热门\热证诸方

<篇名>风热之剂

属性：\x消风散\x 治小儿解脱致令风邪客于皮毛入于脏腑则令恶风发热胸膈痰涎目涩多睡 
荆芥穗 甘草（炙） 川芎 羌活（去芦） 僵蚕（去嘴） 防风（去芦） 茯苓（去皮） 蝉蜕 
（炒去土） 藿香叶 人参（去芦各一两） 浓朴（去皮姜制炒） 陈皮（去白各二钱半） 
上为细末用茶清或乳香煎汤调下不拘时服 
\x绿霞散\x 治小儿风热身如火炭发则多啼 
柏叶（半两） 全蝎 郁金 僵蚕（炒去嘴粉） 雄黄（各一分） 南星（姜汁制） 
\x生犀丸\x 解散风热清心肺利咽喉 
犀角 真朱 防风 羌活 天竺黄 茯神（各三钱） 大黄（煨） 甘草（炙各二钱） 朱砂 
（火飞一钱） 
上为细末炼蜜丸如黄豆大用薄荷汤研化入麦门冬去心不拘时候服冬至立夏前宜服 
\x清解散\x 治小儿感风发热 
北参 防风 天麻 北前胡 茯苓 北桔梗 枳壳 甘草（各二钱） 细辛 柴胡（各一 
上为末每一钱水一盏薄荷三叶煎服 



<目录>卷之六・诸热门\热证诸方

<篇名>虚热之剂

属性：\x惺惺散\x 治小儿虚热 
人参 桔梗 白茯苓 白术 天花粉（各一两） 细辛（二钱） 防风 川芎 南星（生用 
上水一钟姜三片薄荷三叶慢火煎 
\x四君子汤\x 
人参 白术 茯苓 甘草 
上水一钟煎服 
\x钱氏白术散\x 
人参 白术 茯苓 木香 藿香 甘葛 甘草 
上水一钟煎服 



<目录>卷之六・诸热门\热证诸方

<篇名>客热之剂

属性：\x导赤散 泻心汤\x（二方见前心热方内） 



<目录>卷之六・诸热门\热证诸方

<篇名>癖热之剂

属性：\x白术散\x（方见前） 
\x珍珠丸 褐丸子\x 



<目录>卷之六・诸热门\热证诸方

<篇名>寒热之剂

属性：\x小柴胡汤\x 
人参 半夏 柴胡 甘草 黄芩 
上水一钟姜三片枣一枚煎服 
\x白虎汤\x 
石膏 粳米 知母 
上水一钟煎服 



<目录>卷之六・诸热门\热证诸方

<篇名>血热之剂

属性：\x六合汤\x 治小儿血热每日巳午间发热遇夜则凉 
当归 大黄 川芎 熟地黄 
上为末三岁一钱水半盏煎至三分无时服 
\x猪胆丸\x 治小儿每日半 后发热夜则身凉此血热也 
胡黄连（二钱半） 宣黄连 赤芍药（各半两） 
上为末猪胆汁和成剂入在胆中悬用浆水煮熟取出饭为丸如豆大三岁三十丸米汤送下日三 



<目录>卷之六・诸热门\热证诸方

<篇名>疹热之剂

属性：\x升麻葛根汤\x 治小儿疮疹发热 
升麻 葛根 芍药 甘草 
上水一钟姜三片煎服 
\x参苏饮\x 治小儿疮疹发热 
人参 半夏 茯苓 甘草 桔梗 枳壳 甘葛 前胡 木香 紫苏 陈皮 
上水一钟姜三片枣一枚煎服 



<目录>卷之七・疟疾门

<篇名>脉法

属性：要略云疟脉自弦弦数者多热弦迟者多寒弦小紧者下之弦迟者可温之弦紧者可发汗浮大者 
可吐之弦数者风发也以饮食消息止之 
脉经云疟脉自弦微则为虚代散则死 



<目录>卷之七・疟疾门

<篇名>疟论

属性：内经曰夏伤于暑秋必 疟盖伤之浅者近而暴伤之重者远而为 者久疟也是知夏伤暑气 
闭而 
不能发泄于外邪气内行至秋而为疟也良由乳母抱持解脱不避风寒又因触冒暑湿致令邪气客于 
皮肤痰饮积于脏腑阴阳偏胜邪正相攻而作往来寒热也若阳盛则热阴盛则寒先寒而后热者阳不 
足也先热而后寒者阴不足也寒多而热少者阴胜阳也热多而寒少者阳胜阴也寒热相半阴阳交攻 
也寒热相间阴阳乍离也大抵小儿皆自饮食上得之者为多须用先与消导然后随其得病所由而调 
理之斯为良法 



<目录>卷之七・疟疾门

<篇名>治疟大法

属性：明医杂着云疟是风暑之邪有一日一发有二日一发有三日一发有间一日连二日发有日与夜 
各发有汗有无汗有上半日发或下半日发有发于夜者治法邪从外入宜散发之然以扶胃气为本 
又须分别阳分阴分而用药邪疟及暂发者可散可截虚疟及久者宜补气血若过服截药致伤脾胃则 
必延绵不休凡热多寒少无汗者桂枝麻黄各半汤有汗多者柴胡桂枝汤汗多而渴者白虎加桂汤小 
便赤热多寒少者小柴胡汤寒多热少者清脾汤养胃汤久未止者鬼哭散止之热多汗出为泻腹痛者 
大柴胡下之久疟不愈肠下结块者木香丸鳖甲饮子调之甚则以神 丸消之烦渴者五苓散有小儿 
疟疾用药退热太早变作浮肿外肾肿大或食伤于脾胃浮者脾之外应也宜大腹皮汤草果饮之类 
治之 



<目录>卷之七・疟疾门

<篇名>疟疾灸法

属性：小儿疟疾灸大椎百会各随年壮然百会在发际上五寸 
小儿久疟不愈灸足大指次指外间陷中各一壮名内庭穴也 



<目录>卷之七・疟疾门

<篇名>疟疾诸方

属性：\x桂枝麻黄各半汤\x 
麻黄 甘草 官桂 芍药 
上水一盏煎服 
\x柴胡桂枝汤\x 
柴胡 官桂 黄芩 半夏 甘草 人参 
上水一盏姜三片煎服 
\x白虎加桂汤\x 治小儿疟疾发渴 
石膏 知母 甘草 桂枝 
上水一盏粳米一撮煎服 
\x小柴胡汤\x 治小儿疟疾寒热往来 
人参 半夏 柴胡 黄芩 甘草 
上锉散水一盏姜三片枣一枚煎服 
\x清脾汤\x 治小儿疟疾作浮肿兼有寒热不退饮食不进 
白术 茯苓 浓朴 青皮 陈皮 半夏 大腹皮 槟榔 三棱 蓬术 木通 甘草 
上锉散水一盏每服三钱姜煎 
\x养胃汤\x 治外感风寒内伤生冷温中快膈能辟山岚瘴气寒疟脾胃虚寒呕逆恶心并宜服之 
苍术 浓朴 半夏 藿香 草果 人参 茯苓 甘草 陈皮 
上锉散每服三钱枣子一枚乌梅一个煎食前热服鬼哭散 止疟疾久不愈 
常山 大腹皮 白茯苓 鳖甲（醋炙） 
上锉散每服二钱桃柳枝各七寸同煎临发时服略吐出涎此方只用常山茯苓甘草煎服亦效 
\x大柴胡汤\x 
柴胡 黄芩 甘草 半夏 枳实 芍药 
上锉散水一盏姜三片枣一枚煎服 
\x鳖甲饮子\x 治疟久不愈腹中结为 瘕名曰疟母 
鳖甲（醋炙） 白术 黄芩 草果 槟榔 芎 橘红 甘草 浓朴 白芍药（等分） 
上 咀水一盏姜三片枣一枚煎服 
\x大腹皮汤\x 治小儿疟疾用药太早退热变作浮肿外肾肿大饮食不进宜服之 
大腹皮 槟榔 三棱 蓬术（各一钱） 枳壳 苍术（各二两） 甘草（三钱） 
上锉散每服三钱生姜皮萝卜子椒目同煎 
\x草果散\x 治小儿疟疾寒多热少或遍身浮肿 
浓朴 青皮 草果 藿香 半夏 甘草 丁香 神曲 良姜 
上锉散每服三钱姜枣煎服 
\x四兽饮\x 治五脏气虚喜怒不节劳逸兼并致阴阳相胜结聚痰饮与卫气相搏发为疟疾兼治瘅 
疟神效 
半夏（泡） 人参 白术 茯苓 草果 陈皮（各一两半） 甘草（二钱半） 
上锉散以乌梅枣子生姜各一枚煎每服三钱 



<目录>卷之八・痢疾门

<篇名>脉法

属性：内经曰肠 下血身热则死寒则生肠 下白沫脉沉则生浮则死仲景云下痢脉滑而数者有宿 
食也当下之脉诀云痢下宣肠急痛时浮大之脉归泉路 



<目录>卷之八・痢疾门

<篇名>赤白痢论

属性：小儿八痢者乃饥饱劳役风惊暑湿因触冒天地八风之邪而得故以命名也大抵多由脾胃不和 
饮食 
过度停积于脾胃不能克化又为风寒暑湿之气干之故为此疾伤热则赤伤冷则白伤风则纯下清血 
伤湿则下如豆汁冷热交并赤白兼下若下迫后重里急窘迫急痛者火性急速而能燥物故也或夏末 
秋初忽有暴寒折于盛热无所发散客搏肌肤之中发于外则为疟发于内则为痢内外俱发则为疟痢 
凡痢久则令肿满下焦偏冷上焦热结则为上实下虚若脾胃湿热之毒熏蒸清道而上以致胃口闭塞 
而禁口之证又有一方一家之内上下传染长幼相似是疫毒痢也当先推其岁运以平其外察其郁结 
以调其内审其所伤别其虚实冷热以治之条然明白不致妄投也 



<目录>卷之八・痢疾门

<篇名>诸痢大法

属性：病机式要云后重则宜下腹痛则宜和身重则除湿脉弦则去风脓血稠粘以重剂竭之身冷自汗 
以毒药 
温之风邪内缩宜汗之鸭溏为痢当温之又云在外者发之在里者下之在上者涌之在下者竭之身表 
热者内疏之小便涩者分利之又曰盛者利之去者送之至者止之兵法曰避其锐气击其堕归此之谓 
也秘藏云假令伤寒冷之物胀满而传飧泄者宜温热之剂以消导之伤湿热之物而成脓血者宜苦寒 
之剂以内疏之风邪下陷者升举之湿气内胜者分利之里急者下之后重者调之腹痛者和之洞泻腹 
鸣无力不及拈衣其脉细而弱者温之脓血稠粘至圊而不能便其脉洪大而有力者寒之下之 
按人之饮食过伤恣食辛热寒冷之物皆能致伤肠胃肠胃一伤不能运化传送遂蓄停滞而为痢 
经曰 
饮食不节起居不时者阴受之阴受之则入五脏 满闭塞不为飧泄久为肠 是也治法当先化食毒 
或可攻伐然后随寒热温凉以调之 



<目录>卷之八・痢疾门

<篇名>论痢疾用热药之

属性：原病式云或曰白痢既为热何故服辛热之药亦有愈者耶盖辛热之药能开发肠胃郁结使气液 
宣通 
流湿润燥气和而已盖病微者可愈甚者郁结不开其病转加而死矣凡治热甚吐泻亦然夫治诸痢者 
莫若以辛苦寒药治之或微加辛热佐之则可盖辛能发散开通郁结苦能燥湿寒能胜热使气宣平而 
已如钱氏香连丸之类是也故治诸痢者黄连黄柏为君以其至苦大寒正主湿热之病乃若世传辛热 
金石毒药治诸吐泻下痢或有愈者以其善开郁结故也然虽亦有验者或不中效反更加害 
按治痢用辛苦寒之剂开郁燥湿胜热三法俱备世之用辛热金石毒药者诚非也然亦有久痢肠 
胃虚滑者亦当求责 



<目录>卷之八・痢疾门

<篇名>痢疾不治证

属性：凡小儿下痢如尘腐色者死○下如屋漏水者死○下痢日久大孔如竹筒者死○下痢如竹筒注 
水者 
死○又小儿赤白同下久而不禁小便赤涩腹痛发热唇红舌胎气促心烦坐卧不安狂渴饮水谷道倾 
陷时复面容似妆饮食全不进者并不治 



<目录>卷之八・痢疾门

<篇名>下痢灸法

属性：黄帝云小儿疳痢脱肛体瘦渴饮形容憔悴诸医治不瘥灸尾翠骨上三寸骨关三壮岐伯曰兼三 
伏内用桃柳枝煎洗儿午时当日灸之后用青帛拭当有虫随汗而出此神妙法也 
小儿秋凉冷痢不止灸脐下二三寸间动脉中是穴各灸三壮 
小儿脱肛泻血每厕脏腑撮痛不可忍灸百会一穴三壮取法在头中心陷者是穴又灸接脊一穴 
取法在十二椎下节间是穴 
小儿脱肛泻秋深不效灸龟尾穴一壮取法在脊端穷骨也 



<目录>卷之八・痢疾门

<篇名>痢疾诸方

属性：\x小香连丸\x 治小儿冷热腹痛利下水谷 
木香 诃子肉（各二分） 黄连 
上为末饭丸绿豆大米饮下十丸至三四十丸顿服之 
\x地榆散\x 治小儿赤痢因大肠停积热毒得之或点 
滴鲜红 地榆（不拘多少） 
上为末每服一钱米汤调下加黄连枳壳赤芍药甘草一方去甘草加浓朴木瓜汤下 
\x芍药柏皮汤\x 治小儿一切恶痢窘迫脓血 
芍药 黄柏（各一两） 当归 黄连（各半两） 
上为末水丸绿豆大温水化下 
\x胃风汤\x 治小儿风冷乘虚入客肠胃水谷不化泄泻注下及肠胃湿毒下如豆汁或下瘀血日夜 
无度 
人参 白术 茯苓 芎 桂 当归 芍药 
上粗末每服二钱入粟米数粒同煎食前服 
\x败毒散\x 治疫毒痢一方一家长幼相似者 
前胡 柴胡 桔梗 甘草 芎 茯苓 羌活 独活 人参 枳壳 
上水一钟姜三片枣一枚加陈皮陈米煎一服 
\x百一选方\x 治小儿噤口痢 
上莲肉去壳留心碾为末每服半钱陈米饮调下此是毒瓦斯上冲心肺借此以通心气便觉思食 
香脯 治小儿刮肠下痢噤口不食闭口合眼至重者 
精猪肉（一两劈薄片） 腻粉 
上将猪肉于炭火上慢炙旋铺腻粉匀成脯每以少许与吃如未知吃且放鼻边自然要吃此方治 
胃口有毒食之神效 
\x小连丸\x 治小儿泻痢赤白脾胃虚弱糟粕不聚腹胀不食时作阵痛烦渴身热 
黄连（三两） 干姜（炮一分） 当归 阿胶（炒为珠煎成膏各一两半） 
上三味为末以阿胶膏为丸如小豆大三岁三十丸米汤化下食前 
\x养脏汤\x 治小儿冷热不调下痢赤白或如脓血鱼脑里急后重脐腹绞痛脱肛遂下并皆治之 
粟壳（三钱蜜炒去蒂） 人参 当归 肉桂（各一钱） 诃子（煨一钱） 木香（半钱） 肉豆 
蔻（煨） 白术（一钱） 芍药（半钱） 甘草（炙一钱） 
上锉散每服二钱水一盏煎温服 



<目录>卷之九・吐泻门

<篇名>脉法

属性：内经云脉浮者霍乱○刘宗浓云霍乱脉来浮洪者可治○微而迟气少不语者难治○脉诀云小 
儿乳后辄呕逆更兼脉乱无忧虑 



<目录>卷之九・吐泻门

<篇名>论小儿吐泻有冷有热

属性：丹溪云霍乱之候起于仓卒多因夹食伤寒阴阳乖隔上吐下利而燥扰痛闷是其候也故偏阴则 
多寒 
偏阳则多热曾氏云霍者吐乱者泻有心痛而先吐者有腹痛而先泻者莫不由中焦而作上焦主纳而 
不出中焦主腐水谷而生荣卫灌溉百骸下焦分别水谷主出而不纳此三才成式日用常行之道故脾 
居中州胃为水谷之海乳哺入胃脾能克化然后水谷分其清浊传变得宜则无吐泻之患凡小儿上吐 
不止下泻不停皆因六气未完六淫易侵兼以调护失常乳食不节遂使脾胃虚弱清浊相干蕴作而然 
有先泻而后吐者乃脾胃虚冷其候先泻白水吐亦不多口气缓而神色慢额前有汗六脉沉濡此为冷 
也先吐而后泻者乃脾胃有热气促唇红吐来面赤脉洪而数渴饮水浆此为热也冷热之分要须详 
审 



<目录>卷之九・吐泻门

<篇名>论小儿吐泻宜暂断乳

属性：郑氏云小儿吐泻因外伤风冷内伤乳食或儿啼未定气息未调以乳饲之气逆于上则停滞胸膈 
致令 
呕吐气逆于下则伤脾胃致令泄泻上下气逆吐泻俱作凡小儿只吐不泻者逆其吐必有痰发惊者十 
无一生若只泻不吐或吐泻俱发者日久不退亦变阴痫治之当暂断其乳轻者周时重者三日宜频与 
稀粥服药速效十全八九或者不信是言以小儿籍乳为命不肯暂断然乳固不可断也殊不知因乳所 
伤得之者若再以所伤之乳乳之如抱薪救火药何功之有其间有不断服药得安者盖轻患也亦有因 
轻致重夭横者多矣 
按活幼心书云小儿吐泻不止大要节乳徐徐用药调治必安节者撙节之义一日但三次或五次 
每以 
乳时不可过饱其吐自减及间以稀粥投之亦能和胃屡见不明此理惟欲进药以求速效动辄断乳三 
四日致馁甚而胃虚啼声不已反激他证盖人以食为命孩非乳不活岂容全断其乳然乳即血也血属 
阴其性冷吐多胃弱故节之医者切须知此乳母亦宜服和气血调脾胃等药愚意不若儿大能食者全 
断之待其平复儿小不能饮食者但节之可也 



<目录>卷之九・吐泻门

<篇名>钱仲阳吐泻治法

属性：夏至后十日吐泻身壮热此热也盖小儿脏腑十分中九分热也或因伤热乳食不消泻深黄色玉 
露散 
主之大暑节后吐泻身温似热脏腑中六分热四分冷也呕吐乳食不消泻黄白色似渴或食乳或不食 
乳食前少服益黄散食后多服玉露散立秋后七日吐泻身温脏腑中三分热七分冷也不能食乳多睡闷乱 
哽气长出气睡露睛唇白多哕欲大便不渴食前多服益黄散食后少服玉露散秋分后吐泻身冷无阳 
也不能食乳干哕泻青水当补脾益黄散主之不可下也有因伤风吐泻身温乍凉乍热睡多气粗大便 
黄白色呕吐乳食不消时咳嗽更有五脏兼见证当煎入君臣药先用大青膏后服益黄散如先曾下或 
无下证慎不可下也此乃脾肺受寒不能入食也有因伤风吐泻身热多睡能食闷乱饮水不止吐痰大 
便黄水此为胃虚热渴吐泻也当生胃中津液以止其渴止后用发散止渴多服白术散发散用大青膏 
有因伤风吐泻身凉吐沫泻青白色闷乱不渴哽气长出气昏睡露睛此伤风荏苒经曰轻怯因成吐泻 
当补脾后发散补脾益黄散发散大青膏主之此二证多病多于春秋也 
○又云凡泻黄赤黑皆热毒也豆蔻香连丸主之泻青白谷不化者胃冷也理中丸主之吐泻乳不 
化者伤食 
也消积丸下之吐泻昏睡露睛者胃虚热也白术散主之吐泻昏睡不露睛者胃实热也玉露散主之吐 
泻乳不化者伤食也消积丸下之 
按吐乳泻黄是伤热乳吐乳泻青是伤冷乳皆当下之详夫此理乃迎夺之法也不若伤热者用五 
苓散以导其逆伤冷者用理中汤以温其中则自然活泼泼地 



<目录>卷之九・吐泻门

<篇名>诸吐治法

属性：○小儿呕吐难以概举有冷吐热吐积吐伤乳吐朱奉议以半夏生姜为主亦有食滞心肺之分而 
邪食不得下而反出者 
○冷吐者乳片不消多吐而少出脉息沉微面白眼慢气缓神昏额上汗出此因风寒入胃或食生 
冷或伤宿乳胃虚不纳而出宜温胃去风寒除宿冷宜理中汤定吐饮如诸药不效者以参香饮治之 
○热吐者面赤唇红吐次少而出多乳片消而色黄遍体热甚或因暑气在胃或食热物精神不慢 
而多烦躁此热吐也宜去桂五苓散及香薷饮治之 
○积吐者眼胞浮面微黄足冷肚热昼轻夜重儿大者脉沉缓此宿冷滞脾故吐黄酸水或有清痰 
脉实而滑为食积所伤吐 气或宿食并出儿小 乳不化者是也以乌犀散主之 
○伤乳吐者才哺乳后即吐或少停而吐此因乳食无度脾气弱不能运化故有此证譬如小器盛 
物满则溢更当节乳投三棱散治之 



<目录>卷之九・吐泻门

<篇名>诸泻治法

属性：○泄泻之源有寒泻热泻伤食泻暑泻种种不同各分于后 
○寒泻者乃寒气在腹攻刺作痛洞下清水腹内雷鸣米饮不下宜理中汤如四肢厥冷寒极者加 
附子官桂之类 
○热泻者粪色赤黄肛门焦痛小便不利心烦口燥食乳必粗宜五苓散吞下香连丸 
○伤食泻者因饮食过多有伤脾气遂成泄泻故大便不聚臭如败卵宜理中汤加砂仁半钱或下 
积丸有因伤面而泻者养胃汤加萝卜子炒研半钱痛者更加木香三分泻甚者去藿香加炮姜三分 
暑泻者因中暑热宜胃苓汤或五苓散加车前子末少许甚效或六和汤亦好 



<目录>卷之九・吐泻门

<篇名>吐泻不治证

属性：○小儿泻不定精神好者脾败也○吐泻唇深红者内热故也不退必死○面黑气喘者不治○大 
渴不定止之又渴肾败也○遗泻不觉者死 



<目录>卷之九・吐泻门

<篇名>吐泻灸法

属性：○小儿呕吐奶汁灸中庭一穴一壮取法在 中穴下一寸陷中是穴 
○小儿霍乱已死腹中有暖气者盐纳脐中灸七壮 



<目录>卷之九・吐泻门

<篇名>吐泻诸方

属性：\x玉露散\x 治小儿伤热吐泻黄色 
石膏 寒水石（各半两） 甘草（生一钱） 
上同为末每服一字或半钱食后温汤调下 
\x益黄散\x 治吐泻脾虚冷 
陈皮 青皮 诃子肉 甘草（炙各五钱） 丁香（二钱） 
上为末每服二钱水一盏煎六分食前温服 
\x大青膏\x 治小儿伤风吐泻身温深热 
天麻 青黛（各一钱） 白附子 蝎尾（去毒） 朱砂 乌梢蛇肉（酒浸焙干） 天竺黄 麝 
香（各一字） 
上同研细生蜜和丸成膏每服半皂子大至一皂子大月中儿粳米大薄荷汤化下 
\x白术散\x 
人参 白术 藿香 木香 干葛 茯苓 甘草 
上水一钟生姜三片煎服 
\x豆蔻香连丸\x 治泄泻不拘寒热赤白阴阳不调腹痛肠鸣立可 
黄连（三分） 肉豆蔻 南木香（各一钱） 
上为末粟米饭丸绿豆大每黍米大每服十丸至二三十丸食前米饮下日夜各四五服 
\x理中丸\x 治吐利不止米谷不化手足厥冷 
人参 白术 干姜 甘草（炙各等分） 
上为末面糊为丸绿豆大每服十丸米饮下或一二十丸不拘时候 
\x消积丸\x 治小儿吐泻大便酸臭 
丁香（九个） 砂仁（十二个） 巴豆（二个） 乌梅肉（二个） 
上为末面糊丸绿豆大温水送下 
\x参香散\x 治小儿胃虚作吐投诸药不止 
人参 沉香 丁香 藿香 木香（各二钱半） 
\x五苓散\x 治小儿霍乱吐泻躁渴饮水一小便不利 
猪苓 泽泻 官桂 赤茯苓 白术（各三钱） 
\x香薷饮\x 治主夏秋脏腑冷热不调饮食不节吐痢心腹疼痛发热烦闷 
香薷（三两） 白扁豆 浓朴（各一两半） 生甘草（一两） 
上锉每服二钱水一盏煎服 
\x乌犀丸\x 治诸积滞夹惊夹风温胃调脾进饮食吐逆有酸 气 
乌犀（即皂荚一寸长煨灰中见清烟起为度取出地上瓦盆盖定存性用七分） 
硫黄 白姜蚕（炙三钱半） 陈皮 川乌（各七钱） 巴豆（七十七粒存油） 
上硫黄一味先入研细除巴豆外余四味同焙为末仍以巴豆薄切在乳钵内极细杵再同前药末 
用粳米饭包如粽子大一大个小瓦瓶盛水熟煮候冷取出在沙钵中烂杵细布兜紧捻出如稠糊安在 
别器内以药末停分同杵细软丸粟壳大取诸积每十五丸或二十一丸至三十三丸并用淡姜汤泡冷 
饭取汁小盏五更初空心送下通利三五行以匀气散止补治积吐有酸 气每服三丸至五丸用淡姜 
汤入米醋少许候温空心投下 
\x三棱散\x 治小儿尿白久而成疳此药实脾土消食化积 
三棱 蓬术 益智仁 甘草 神曲（炒） 麦芽（炒） 陈皮（各半两） 
上水一钟姜三片煎服痰嗽加制半夏口腥气入盐煎调理诸痰加枣子煎 
\x治中汤\x 
人参 白术 干姜 甘草 橘皮 
上水一盏温服 
\x养胃汤\x 
人参 半夏 陈皮 甘草 茯苓 苍术 浓朴 藿香 草果（等分） 
上水一盏生姜三片枣一枚煎温服 
\x六和汤\x 
砂仁 半夏 杏仁 人参 甘草（炙各一两） 赤茯苓 藿香 扁豆（炒） 木瓜（各二两） 
上为末每服三钱水一盏生姜三片枣一枚煎食前温服 
\x胃苓汤\x 
猪苓 泽泻 白术 茯苓 苍术 浓朴 甘草 陈皮 官桂 
上水一盏生姜三片煎服 
\x定吐饮\x 治吐逆投诸药不止用此神效 
半夏（二两） 生姜（二两） 桂（三钱） 
上生姜切作小框如绿豆大同半夏和匀入小铛内慢火顺手炒令香熟带干方下桂再炒匀微 
有香气以皮纸摊成地上出火毒候冷略播去黑焦末每服二钱水一盏姜二片煎服 



<目录>卷之十・咳嗽门

<篇名>脉法

属性：脉经曰关上脉微为咳○脉浮缓者为伤风○脉紧者肺寒咳○脉浮直者生○浮软者生 



<目录>卷之十・咳嗽门

<篇名>论咳嗽所因

属性：内经曰五脏六腑皆令人咳。非独肺也。皮毛者肺之舍也。皮毛先受邪气。邪气听从其令 
也 
。五脏之咳久乃移于六腑。又病机式要云咳谓无痰而有声肺气伤而不清也。嗽谓无声而有痰 
。脾湿动而为痰也咳嗽谓有声有痰也。因伤肺气。动于脾湿。故咳而嗽也又生气通天论云秋 
伤于湿。冬必咳嗽。大抵素秋之气。宜清而肃。反动之。则气上冲而为咳嗽。甚则动于脾湿 
而为痰也。盖风乘肺者。日夜无度。汗出头痛。痰涎不利。热乘肺者。急 
喘而嗽。面 
赤潮热。手足寒冷。小儿多有之。火乘肺者。咳嗽上壅。涕唾出血。甚者七窍血溢。燥乘肺 
者。气壅不利。百节内痛。头面汗出。寒热往来。皮肤干燥。细疮燥痒。大便秘涩。涕唾稠 
粘 
。寒乘肺者。或因形寒饮冷。冬月坐卧湿地。或冷风春秋之气。或因外感。夏是火气炎上最 
重。秋是湿热伤肺。冬是风寒外来也。宜各随其证而治之。 



<目录>卷之十・咳嗽门

<篇名>咳嗽治法

属性：钱氏曰嗽者肺感微寒八九月肺气大旺病嗽者其病必实非久病也其证面赤痰盛身热法当以 
葶苈 
丸下之若久者不可下也十一十二月嗽者伤风嗽也风从背脊第三椎肺俞穴入也以麻黄汤汗之有 
热证面赤便水涎热咽喉不利者甘桔汤治之若五七日之间其身热痰盛涕唾稠粘者以褊银丸下之 
有肺盛者咳而后喘面肿欲饮水者有不饮水者其身即热以泻白散泻之若伤寒咳嗽五七日无热证 
而但嗽者亦葶苈丸主之后用化痰药而肺虚者咳而哽气时时长出气喉中有声此久病也以阿胶散 
补之痰盛者先实脾后以褊银丸下之涎退即补肺如上法有嗽而吐水或青绿水者以百祥丸下之有 
嗽而吐痰涎乳食者以白饼子下之有嗽而痰咳脓血者乃肺热食后服甘桔汤久嗽者肺亡津液阿胶 
散补之咳而痰实不甚喘而面赤时饮水者褊银丸下之治嗽大法盛即下之久则补之更量虚实以意 
增减 



<目录>卷之十・咳嗽门

<篇名>咳嗽灸法

属性：小儿咳嗽久不瘥灸肺俞五壮在第三椎下两傍各一寸半 



<目录>卷之十・咳嗽门

<篇名>咳嗽诸方

属性：阿胶散 治小儿久嗽无津液 
明阿胶（一两半面炒） 黍粘子（一分炒） 马兜铃（半两） 甘草（一钱） 杏仁（七个去皮） 
糯米（一两） 
上为末每服一字或一钱水一盏煎六分食后温服 
\x泻白散\x 治咳嗽而后喘面赤身热 
桑白皮（炒黄一两） 甘草（炒半两） 地骨皮（去土一两） 
上件每服一二钱水一盏入糯米百粒同煎温服 
\x甘桔汤\x 治涎热咽喉不利 
甘草（二两） 桔梗（二两） 
上为末每服二大钱水一盏入阿胶半钱炒过煎温服 
\x白饼子\x 治腹中有癖但饮乳嗽而吐痰涎 
滑石 轻粉 半夏 南星（各一钱） 巴豆（二十四个去皮水一升煎水尽为度） 
上研匀巴豆后入众药以糯米饭为丸绿豆大捏作饼子三岁以上五饼子以下三饼子煎葱白汤 
下临卧服 
\x褊银丸\x 治风涎膈实上热及乳食不消腹胀痰喘等疾 
巴豆（去皮心油） 水银（各半两） 好墨（八钱火烧醋淬） 黑铅（二钱半同水银结沙子） 
麝香（半钱研） 
上将巴豆黑铅研匀和入砂子麝香陈米糊丸绿豆大捻褊一岁一丸五岁以上五六丸薄荷汤放 
冷送下不得化破更量虚实增减食后服 
\x百部丸\x 治小儿肺寒壅嗽微喘 
百部 麻黄（各三钱） 杏仁（四十个去皮尖以水略煮） 
上和匀熟蜜丸皂子大温水下二三丸 
\x葶苈丸\x 治乳食冲脾伤风咳嗽面赤身热痰盛喘促者 
甜葶苈（去土炒） 黑牵牛（炒） 杏仁（去皮尖炒黄另研） 汉防己（各一两） 
上为末入杏膏蒸陈枣肉和捣为剂丸如麻子大每服五丸至七丸淡生姜汤下乳食后或临卧服 
量儿加减 



<目录>卷之十一・疹门

<篇名>论之由

属性：洁古云 疹之病其为证各异疮 肿于外者属少阳相火也谓之 小红靥行皮肤之中不出者 
属少 
阴君火也谓之疹凡显 证若自吐泻者慎勿乱治而多吉谓毒瓦斯上下皆出也 疹并出小儿难禁是 
以别生他证也首尾不可下大抵安里之药多发表之药少秘则渐疏令邪气不壅并而能作番次使儿 
易禁也身温暖者顺身凉者逆略例云伤风阳证发 有四惟温毒发 至重 如锦文或发之面部 
或发之背部或发之四表红赤者为胃热也紫黑者为胃烂也一则下之早一则下之晚乃外感热者发 
也阴证发 多出背胸或出手足亦稀少而水红若作热证投之凉药大误矣此无根失守之火聚于 
胸中上独熏肺传于皮肤而为 点但如蚊蚋蚤虱所咬形状而非锦文也陈无择云世医论瘾疹无 
不谓 
是皮肤风热既分冷热冷热即寒暑之证又有因浴起凑风冷而得之者岂非湿也则知四气备矣经分 
诸疮实热则痛虚寒则痒又阳明主肌肉属胃与大肠亦有冷热分痛痒不可不审世人呼白者为婆膜 
赤者为血风名义混淆当以理晓察 



<目录>卷之十一・疹门

<篇名>疹治法

属性：陈无择云伤寒 者盖不当下而下之热则乘虚入胃当下而失下则胃热不得泄二者皆纯发 
其状 
锦纹赤者易治黑者难治盖热毒入胃深也如温毒发 当服玄参升麻白虎等药主之阴证发 宜调 
中温胃加以茴香芍药以大建中之类其火自下其 自退可谓治本而不治标也疹属热与痰在肺宜 
清肺火降痰或解散出汗亦有可下者瘾疹多属脾隐隐然在皮肤之间故言瘾疹也发而多痒或不仁 
者是兼风兼湿之殊色红者兼火化也亦有内中寒而发 者按略例云完颜小将军病寒热间作有 
三五点鼻中微血出两手脉沉涩胸膈四肢按之殊无大热此内伤寒也问之因暑卧殿角伤风又渴饮 
水酪冰此外感者轻内伤者重从内病俱为阴也故先 衄后显内阴寒热间作脾寒有之非往来少阳 
之寒热也与调中汤数服而愈 
按 疹固有阴阳轻重之现证矣阳证大率用托里清热化 凉血阴证止用补中温胃其 自消 
病体自定非若疮成脓胞也虽轻重俱从火化大抵急则治标缓则治本 



<目录>卷之十一・疹门

<篇名>病诸方

属性：\x元戎葛根汤\x 治 在肌肤冬温始发肌中 烂咳而心闷但呕清汁 
葛根 橘皮 杏仁 知母 黄芩 甘草 麻黄 
上等分水一盏煎六分温服 
\x阳毒升麻汤\x 治 在面伤寒一二日或吐下后变成阳毒腰背痛烦闷不安面赤狂言见鬼下痢 
脉浮大咽痛 
升麻（五钱） 犀角 麝干 黄芩 人参 甘草（各二钱半） 
上 咀水煎取半盏刻许再进温覆手足得汗出即解 
\x玄参汤\x 治 在身汗吐后毒不散表虚里实发于外甚则烦躁谵语 
玄参 升麻 甘草（等分） 水煎温服 
\x阳毒栀子汤\x 治小儿伤寒壮热百节疼痛而发 
升麻 栀子仁 黄芩 芍药 石膏 知母 杏仁 柴胡 甘草 
上粗末每服三钱入姜三片豉五十粒煎服 
\x消毒犀角饮子\x 治小儿 及瘾疹 
牛蒡子（六钱） 荆芥 防风（各三钱） 甘草 
上 咀水煎服 
\x解毒防风汤\x 治 及瘾疹痒痛 
防风（半两） 地骨皮 黄芩 芍药 荆芥 枳壳 牛蒡子（各三钱） 
上为粗末每服二钱水煎服 
\x阴毒升麻鳖甲汤\x 治小儿阴 
升麻 当归 甘草 蜀椒 鳖甲 雄黄 
上为末每服三钱水煎服 
\x三因加味羌活散\x 治小儿感四时所传肌肤发为瘾疹 
羌活 前胡 人参 桔梗 甘草 枳壳 川芎 天麻 茯苓 蝉蜕 薄荷（等分） 
上 咀捣为末每服三大钱姜三片煎服 
\x调中汤\x 治内伤外感而发阴 
苍术（一钱半） 陈皮（一钱） 砂仁 藿香 芍药（炒） 甘草 桔梗 半夏 白芷 羌活 
枳壳（各一钱） 川芎（半钱） 麻黄 桂枝 
上 咀姜三片水煎服 
\x化 汤\x 治小儿伤寒汗吐下后 发脉虚 
白虎汤加人参守真类萃再加白术 
上 咀时时煎服之 
\x当归丸\x 治小儿伤寒 见无大热脉虚秘闷 
当归（半两） 甘草（一分） 黄连 大黄（各二钱半） 
上先将当归熬膏子入药末三味为丸渐加至利为度 
黑膏 治小儿温毒发 
生地黄（半斤） 好豉（一斤） 
上二味以猪膏二斤合煎之至浓汁用雄黄麝香如大豆大内中搅和每服用弹子大汤化服未效 
再服之 



<目录>卷之十二・水肿门

<篇名>脉法

属性：脉经云水病脉洪大者可治○微细者不可治○水病胀闭其脉浮大软者生○沉细虚小者死○ 
水病胀大如鼓实者生虚者死 



<目录>卷之十二・水肿门

<篇名>论水肿

属性：钱氏曰肾热传于膀胱热盛逆于脾胃脾虚而不能制肾水反克土脾随水行脾主四肢故流走而 
身面 
皆肿也若大喘者重也何以然肾水胜而克退脾土上胜心火又胜肺肺为心克故喘或问心刑肺本见 
虚今何喘实曰此有二一者肺大喘此五脏逆一者肾水气上行傍侵于肺故令大喘也此皆为难治丹 
溪云惟肾虚不能行水脾虚不能制水胃与脾合又胃为水谷之海因虚而不能传化焉而肾水泛滥反 
得以浸渍脾土于是三焦停滞经络壅塞水渗于皮肤注于肌肉而发肿也其状目胞上下微起肢体重 
者喘咳怔忡股间清冷小便涩黄皮薄而光手按成窟举手即满是也古方有十种论证。以短气不得 
卧为心水。两胁紧痛为肝水。大便鸭溏为肺水。四肢苦重为脾水。腰痛足冷为肾水。口苦咽 
干为胆水。下虚上实为大肠水。腹急肢瘦为膀胱水。小便闭泄为胃水。小腹急满为小肠水。 
诸家只知治湿多利小便之说。执此一途。用诸去水之药。往往多死。殊不知脾极虚损。虽劫 
目前。水气复来。缩手待毙矣。 
按内经云。肾者至阴也。至阴者肾水也。肺者太阴也。少阴者冬脉也。故其本在肾其末 
在肺 
皆积水也。帝曰何以能聚水而生病。岐伯曰。肾者胃之关也。关门不利故聚水而从其类也上 
下溢于皮肤故腹肿大复上为呼喘不得卧者标本俱病也故肺为喘呼肾为水肿肺为逆不得卧下焦 
溢为水肺移寒于肾名曰涌水故诸有水者微肿先见于目下也 



<目录>卷之十二・水肿门

<篇名>水肿治法

属性：丹溪云水之为病不一贾洛阳以病肿不治必为痼疾虽有扁鹊亦莫能为则知肿之危恶非他病比也 
治水大法宜补中行湿利小便凡有热者水气在表可汗身无热者水气在里宜上腰以下肿宜利小便 
腰以上肿宜发汗此仲景之要法也若遍身肿烦渴小便赤涩大便闭结此属阳水先五皮散次四磨饮 
加生枳壳重则疏凿饮若遍身肿不烦渴大便溏小便少不涩赤此属阴水宜实脾饮或木香流气饮主 
之阳水病兼阳证者脉必沉数阴水病兼阴证者脉必沉迟气若陷下用二陈加升提之药能使大便润 
而 
小便长如腹胀少加浓朴佐之气不运加木香木通以调之又有小儿国中便觉痰嗽喘急正属脾胃所 
主宜先解表散次投商陆丸内经曰开鬼门洁净府正此谓也 



<目录>卷之十二・水肿门

<篇名>水肿不治证

属性：凡水肿先起于四肢而后归于腹者不治大便滑泄与夫唇黑缺盆平脐突足平背平或肉硬或手 
掌平或男从脚下肿而上女从身上肿而下并皆不治 



<目录>卷之十二・水肿门

<篇名>水肿灸法

属性：小儿水气肿及腹大灸分水一穴三壮取法在脐上一寸是穴 



<目录>卷之十二・水肿门

<篇名>水肿诸方

属性：\x加味五皮饮\x 治小儿四肢肿满阳水阴水皆可服之 
五加皮 地骨皮 生姜皮 大腹皮 茯苓皮（各一钱内加姜黄一钱木瓜） 
上作一服水煎服一方去五加皮用陈皮桑皮 
\x疏凿饮子\x 治水气通身浮肿喘呼气急烦渴大小便不利服热药不得者 
泽泻 赤小豆（炒） 商陆 羌活 大腹皮 椒目 木通 秦艽 槟榔 茯苓皮（各等分） 
上 咀水煎姜五片 
\x葶苈散\x 治小儿水气肿满 
甜葶苈（隔纸炒） 黑牵牛 槟榔 大黄（各等分煨） 
\x大橘皮汤\x 治湿热内攻腹胀水肿小便不利大便滑泄 
陈皮（一两半） 木香（二钱半） 滑石（六两） 槟榔（二钱） 茯苓（一两） 猪苓 白术 
泽泻 肉桂（各半两） 甘草（一钱） 
上锉散每服三钱水一盏煎服 
\x十枣丸\x 治水气四肢浮肿上气喘急大小便不利 
甘遂 大戟 芫花（各等分） 
上为末煮枣肉为丸桐子大清晨热汤下三十丸以利为度次早再服虚人不可多服 
\x甘草麻黄汤\x 治水肿从腰以上俱肿宜此汗之 
甘草（半两） 麻黄（一两） 
上 咀水煎作一服 
\x实脾散\x 治小儿阴水发肿用此先实脾土 
浓朴（姜制） 白术 木瓜 木香 干姜（炮各一两） 草果仁 大腹子 附子 白茯苓 
甘草（炙各半两） 
上 咀每服三钱入姜枣水煎服 
\x消肿丸\x 治小儿水肿喘满小便不利 
滑石 木通 白术 黑牵牛（炒） 通脱木 茯苓 茯神 半夏 陈皮（各一钱） 木香 
瞿麦穗 丁香（各半两） 
上为末酒糊丸梧桐子大每二十丸灯心麦门冬汤下 



<目录>卷之十三・腹胀门

<篇名>脉法

属性：肺经曰关上脉虚即为内胀○迟而滑者为胀○肺盛而紧者为胀○严氏腹胀脉浮者易治○虚 
者难治○针经曰其脉大坚似涩者胀也 



<目录>卷之十三・腹胀门

<篇名>论小儿腹胀之由

属性：内经曰诸腹胀大皆属于热又针经曰夫胀者皆在于脏腑之外排脏腑而郭胸胁胀满皮肤故命 
曰胀 
或厥气在下荣卫留止寒气逆上真邪相攻两气相搏乃合而为胀也又调经篇云因饮食劳倦损伤脾 
胃始受热中未传寒中皆由脾胃之气虚实不能运化精微而制水谷聚而不散而成胀满此寒湿郁遏 
而胀也大抵小儿多由饮食饥饱生冷甜腻聚结不散或因久患疳积及雪后癖块不消皆能为胀按之 
如鼓膨 者是也故有疳胀气胀膈胀虫胀积胀食胀虚胀冷胀锁肚胀病名不同宜各随轻重盛衰 
主治庶不瘥误 



<目录>卷之十三・腹胀门

<篇名>腹胀治法

属性：钱氏云治腹胀者如行兵战寇于林寇未出林以兵攻之必可获寇若出林不可急攻攻则必有失 
当以意渐收 
之即顺也又云小儿腹胀由脾胃虚气攻作也实者闷乱喘满可下之用紫霜丸白饼子不喘者虚也不 
可下若误下致脾虚气上附肺而行肺与脾子母皆虚肺主目胞腮之类脾主四肢母气虚甚主目胞腮 
肿也色黄者属脾也治之用榻气丸渐消之未愈渐加丸数不可以丁香木香橘皮豆蔻大温散药治之 
使上下分消其气则愈也若虚气已出附肺而行即脾胃内弱每生虚气入于四肢面目矣小儿易为虚 
热脾虚不受寒温服寒则生冷服温则生热当识此勿误也胃久虚热多生疸病或引饮不止脾虚不能 
胜肾随肺之气上行于四肢若水状肾气浸浮于肺即大喘也此当服榻气丸病愈后面未红者虚衰未 
复故也凡治小儿虚腹胀先服榻气丸不愈腹中有食积结粪小便黄时微喘脉伏而实时饮水能食者 
可下之瘥脾初虚而后有积所治宜先补脾然后下之下后又补脾即愈也不可补肺恐生虚气耳 



<目录>卷之十三・腹胀门

<篇名>丹溪治腹胀大要

属性：小儿腹胀萝卜子紫苏梗干葛陈皮等分甘草少许煎服食少加白术一法用大虾蟆一个入猪肚 
内煮 
熟去虾蟆将肚食尽若脉实人壮者或可攻之便可收拾用白术为主如因有食积而腹胀者有热用木 
香槟榔丸有寒用木香浓朴丁香砂仁神曲香附有食肉多腹胀三补丸料内加香附半夏曲蒸饼丸服 
实者按之不坚不痛宜下之消之次补之虚者温之升之补为要浓朴治腹胀因味辛以气聚于下焦故 
也须用姜制之 



<目录>卷之十三・腹胀门

<篇名>腹胀诸方

属性：\x钱氏榻气丸\x 治小儿虚腹胀大者加萝白子名褐丸子 
胡椒（一两） 蝎尾（半两去毒） 
上为末面糊丸粟米大每服五七丸至一二十丸陈米饮下无时一方有木香一钱又一方胡椒蝎 
尾各四十丸 
\x中满分消丸\x 治中满鼓胀水气腹大热胀并宜治之 
黄芩 枳实（炒二钱） 半夏（各三钱） 黄连（三钱） 姜黄 白术 人参 甘草 猪苓（ 
各一钱） 浓朴（制五钱） 茯苓 砂仁（各二钱） 泽泻 陈皮（各三钱） 干生姜（二钱） 知母（三 
上为末水浸蒸饼子丸如桐子大每服三十丸焙热白汤食后服寒因热用故焙之 
\x推气丸\x 治三焦痞塞气不升降胸膈满胀大便闭涩小便赤少 
大黄 陈皮 槟榔 枳实 黄芩 黑牵牛（各等分） 
上为末炼蜜丸绿豆大每服二十丸熟汤吞下 
\x杨氏消胀丸\x 
木香 黑牵牛 萝卜子 槟榔 
上等分为末水糊丸梧子大每服二十丸熟汤吞下 
\x槟榔丸\x 治小儿疳气腹胀胸膈痞闷喘急不安 
青皮（去y用巴豆炒黄色去巴豆） 槟榔 萝卜子 香附子 木香 黑牵牛 
上为末姜糊丸如粟米大每服十丸米饮下 
\x三棱丸\x 治小儿停积腹胁胀满干呕恶心全不入食 
三棱（煨） 木香 神曲（炒） 陈皮 半夏（姜汁制各一两） 丁香 桂心（各半两） 
上为末面糊丸粟米大乳食后生姜汤下二十丸 
\x分气散\x 治小儿肿胀作喘气短而急 
北梗 赤茯苓 陈皮 桑白皮（炒） 大腹皮 枳壳（制） 半夏曲 真苏子（炒） 紫苏 
甘草（炙各二钱） 
上锉每服一钱水小盏姜三片枣一枚煎半服 
\x大茱萸丸\x 治小儿饮食过度膨 胸膈上下气不宣通郁滞迷闷作喘强食不化作渴烦躁坐卧 
不任肢体倦怠腹胁痛疼并服之 
蓬术 三棱（各二钱半醋煮） 干姜 青皮 陈皮 木香（各一钱） 丁香（二钱） 吴茱萸 
（二钱） 巴豆（二十粒去油） 
上为末醋糊丸麻子大每服七丸至十丸生姜枣子汤下 



<目录>卷之十四・风痫门

<篇名>脉法

属性：脉诀启蒙曰脉弦为风痫○千金论云脉浮为阳痫脉沉为阴痫○凡颠狂脉虚者可治脉实者死 
○难知云洪长伏三脉为风痫 



<目录>卷之十四・风痫门

<篇名>论风痫所因

属性：原病式云风痫之发作者由热甚而风燥为其兼火化涎溢胸膈燥烁而螈 昏冒僵仆也千金云 
病先 
身热掣 惊啼叫唤而后发痫脉浮者为阳痫病在六腑外在肌肤尤易治也病先身冷不惊掣不啼 
呼 
而病发时脉沉者为阴痫病在五脏内在骨髓难治也内经曰神不守谓神乱也大抵热生于肝又三因 
云夫癫痫病皆由惊动使脏气不平郁而生涎闭塞诸经厥而乃成或在母胎中受惊或幼小感风寒暑 
湿或饮食不节逆于脏气而成大抵胎内受惊与饮食作痫者多而外感者间而有之 



<目录>卷之十四・风痫门

<篇名>论三痫

属性：千金云小儿之痫有三风痫惊痫食痫也风痫缘衣暖汗出风因入也初时先屈指如数物乃作惊 
痫起 
于惊怖大啼乃作食痫其先不哺乳吐而变热后发然风痫惊痫时时有之十儿之中未有一二凡是先 
寒后热热者皆食痫也惊痫皆按图灸之风痫当以猪心汤食痫当下乃愈紫霜丸佳 
按此论三痫盖有三因之分风痫属外因惊痫属内因食痫属不内外因也又按全婴方云风痫因 
将养失 
度血气不和或浓衣汗出腠理开舒风邪而入之其病在肝肝主风验其证目青面红发搐宜驱风膏大 
青膏琥珀散镇惊药有热四顺饮退后与利惊丸下其痰涎惊痫因血气盛实脏腑生热或惊怖大啼精 
神伤动外邪所入为之其病在心心主惊验其证忽然叫声发搐宜琥珀散红龙散镇心丸有热四顺饮 
利惊丸下之不生别病也食痫其病在脾脾纳食验其证嗳吐 气即发搐此病或大便酸臭紫丸子下 
之以上三证大同小异并属阳也各目睛鲜斜手足潮搐或作猪声发过即瘥皆十生一死也 



<目录>卷之十四・风痫门

<篇名>论五痫

属性：三因云古方有五痫五脏痫六畜痫等名证不同难于备载别录有五痫之证一曰马痫作马嘶鸣 
以马 
属在午手少阴君火主之故其病应于心二曰羊痫作羊叫声以羊属未足太阴湿土主之应乎脾三曰 
鸡痫作鸡叫声以鸡属酉足阳明燥金主之应乎胃四曰猪痫作猪叫声以猪属亥手厥阴心包主之应 
乎右肾五曰牛痫作牛吼声以牛属丑手太阴湿土主之应乎肺此五痫应乎五畜应乎五脏者也发则 
旋晕颠倒口眼相引目睛上摇手足搐搦背脊强直食顷乃苏各随所感施以治法 
钱氏云凡治五痫皆随脏治之每藏各一兽犬痫反折上窜犬叫肝也羊痫目瞪吐舌羊叫心也牛 
痫目 
直视腹满牛叫脾也鸡痫惊眺反折手纵鸡叫肺也猪痫如尸吐沫猪叫肾也五痫重者死病后甚者亦 
死轻者五色丸主之 
按千金方叙六畜痫曰马曰牛曰羊曰猪曰犬曰鸡并不以六畜分属五脏今三因所因五痫无犬 
痫一证钱氏叙五痫一证无马痫一证二书以五兽分发五脏名各不同俱不可知其所由然也三因虽 
有马犬痫及五脏有胃无肾之说亦难据凭无所载焉又按丹溪云五痫虽有分发五脏之说于经既无 
所据而治法亦未见有五者之分而所以不必分五也 



<目录>卷之十四・风痫门

<篇名>论痫治法

属性：仁斋曰小儿之恶候也盖小儿血脉不敛气骨不聚为风邪所触为乳哺失节停结癖积而得之其 
候神 
气拂郁瞪眼直视面目牵引口噤涎流腹肚胀 手足搐掣似死似生或声或哑或项背反张或腰脊强 
直但四体柔弱发而时醒者为痫若一身强硬终日不醒则为 症矣大概血滞心窍邪气在心积惊成 
痫 
通行心经调平血脉顺气豁痰乃其要也假令小儿有热有痰不欲乳哺眠睡不安常常惊悸此皆发痫 
之渐即以紫霜丸导之时间量与紫霜丸减其盛气则无惊风痫钓之患痫证方萌耳后高骨间必有青 
纹纷纷如线见之则为瓜破须令出血啼叫尤得气通诸痫发不能言者盖咽喉为气之道路风伤其气 
以掩声音道路之门抑亦血滞于心心窍不通所致耳南星炮为末雄猪胆汁调和少许啖之辄效若 
夫钱氏五痫丸并南星散以菖蒲煎汤调下甘遂猪心汤和苏合香丸一丸皆治痫之要药也 
按痫病古方或云风痫或云惊痫或云颠痫由此疾与中风颠狂急慢惊或因闻犬声而得盖小儿 
神尚 
弱惊则神不守舍舍空则痰涎归之或饮食失节脾胃有伤积为痰饮以致痰迷心窍而作者治法当寻 
火寻痰而前人多用镇坠清心之药固可以治热可以清痰若有顽痰胶固者此药未易驱逐在上者必 
用吐吐后方宜服此药有痰实在里者亦须下之随病轻重而用之也或曰痫有阴阳何也予曰此与急 
慢惊者可同论也阳痫不因吐下由其有痰有热客于心胃之间因闻大惊而作若热盛虽不闻惊亦自 
作也宜用寒凉以攻治之阴痫亦本于痰热所作医以寒凉药攻之太过损伤脾胃变而成阴宜用温平 
补胃燥痰之药若曰不因坏证而阴阳之分则是指痰热所客表里虚弱脏腑深浅而言痫病岂有阴寒 
者哉 



<目录>卷之十四・风痫门

<篇名>风痫不治证

属性：小儿痫病目直无声目睹不转眼生白障眼慢唇黑瞳人瞬动目间青黑面青指黑口出涎沫如白 
脓口噤 
肚胀不乳喉如牵锯之声多睡不乳身热下血不乳身体痿软不醒腹内虚鸣唇逆而痛吐利不止汗出 
壮热不止卧久不寝身体友张大人脊下客一手小儿脊下容一指并不治 



<目录>卷之十四・风痫门

<篇名>风痫灸法

属性：小儿癫痫惊风目眩灸神庭一穴七壮在鼻柱直上入发际五分 
小儿诸痫如哕吐清沫灸巨阙穴三壮在鸠尾下一寸陷中是穴 
小儿鸡痫善惊及掣目摇头灸少阴二壮取法在掌后去腕半寸陷中是穴 
小儿惊痫者先惊叫乃发也灸顶上旋毛中三壮及耳后青络脉炷如小麦大 
小儿惊痫灸鬼禄一穴三壮取法在上唇内中央弦上是穴 
小儿食痫者先寒热洒淅乃发也灸鸠尾穴上五分三壮 
小儿牛痫目视直腹胀乃发也灸鸠尾一穴三壮取法胸蔽骨下五分陷中是穴 
小儿马痫张口摇头身折反马鸣也灸仆参穴各三壮取法在足跟骨下白肉际陷中拱取之是穴 
小儿羊痫目瞪吐舌羊鸣也灸第九椎下节间三五壮 
按灵枢经云暴挛足不任身取天柱天柱穴足太阳也又云癫痫螈 不知所苦两跷之下男阳女 
阴洁古云昼发灸阳跷夜发灸阴跷各二壮阳跷起于跟中循内踝上行至咽喉交贯冲脉照海穴也 



<目录>卷之十四・风痫门

<篇名>风痫诸方

属性：\x紫霜丸\x 
代赭石（醋淬七次） 赤石脂（各一两） 杏仁（五十个去皮尖） 巴豆（三十枚去皮膜心） 
上先将杏仁巴豆入乳钵内细研如膏却入代赭石赤石脂末研和匀以汤浸蒸饼丸如粟米一岁 
儿服五丸米饮吞下 
\x龙胆安神丸\x 
茯苓（三两） 人参 地骨皮 甘草 麦门冬 桑白皮（各二两） 马牙硝（二钱） 龙脑 
麝香（各三钱） 牛黄（半两） 朱砂（二钱） 乌犀（一两） 金箔（三十五片） 
上为细末炼蜜为丸如弹子大金箔为衣如风痫冬月温水化下夏月凉水化下不以时二三岁者 
日进二服小儿一丸分二服虚劳发热咳嗽新汲水下 
按此手少阴大阴经药也出厥阴例 
\x神应丹\x 
辰砂（不以多少研） 
上以猪心血和之得所以蒸饼裹剂蒸熟取出就丸如桐子大每服一丸后食临卧煎人参汤下 
\x钱 
朱砂（半两研） 水银（一分） 雄黄（一两熬） 真珠子（一两研） 铅（三两同水银熬） 
上炼蜜麻子大每服三四丸煎金银薄荷汤下 
\x三因六珍丹\x 
雄黄 雌黄 未钻真珠（各一两） 铅（二两熬成屑水银一两半） 
上研令极匀蜜丸桐子大每服二丸至五丸姜枣汤下须捣二三万杵乃可丸 
\x矾丹\x 
虢丹 晋矾（各一两） 
上丹砖凿一窠可容二两许先安丹在下次安矾在上以炭五斤 令炭尽取出细研以不经水猪 
心血为丸如绿豆大每服十丸至二十丸橘皮汤下 
\x元戎二白丸\x 
白矾（一块约一两） 
上用生蒸饼剂裹蒸熟去皮可丸入轻粉一字或半钱量虚实加减丸桐子大每服二三十丸生姜 
汤下小儿丸小 
\x朱砂滚涎散\x 治小儿五痫 
朱砂 白矾（生用） 赤石脂 硝石（各等分） 
上为细末研蒜膏为丸如绿豆大每服三十丸食后荆芥汤下 
\x琥珀寿星丸\x 
天南星（一个掘坑用火 烧坑红出炭净入好酒一升在火穴中放入南星盖穴勿令通气过一 
宿取出焙末） 朱子（四两） 朱砂（二两半为末） 
上以猪心血打干糊丸如桐子大每服五十丸煎人参汤送下 
\x南星五生丸\x 
南星 半夏 川乌 白附子 大豆（去皮各一两） 
上为细末滴水为丸每服二丸至五丸不过七丸姜汤下 
\x元戎小灵宝丹\x 
附子（炮一两） 天麻 全蝎 白僵蚕（炒） 藿香叶 南星（炮） 白附子（炮各半两） 
上为末酒糊丸桐子大温酒下一十五丸 
\x碧穷丹\x 
石碌（研九度飞十两） 附子尖 乌头尖 蝎梢（各五十个） 
上为末入石碌令匀面糊丸如鸡头每服用薄荷汁半盏化下一丸更以酒半合温服之须臾吐出 
痰涎然后随证治之 
\x控涎丸\x 
川乌（生） 半夏（各半两） 僵蚕（生姜汁浸一宿半两） 全蝎（去尖七个） 铁粉（三钱） 
甘遂（二钱半） 
上为末生姜自然汁或薄糊丸如绿豆大朱砂为衣每服十五丸姜汤下忌甘草 
\x拔萃妙香丸\x 
辰砂（研九两） 龙脑 腻粉 麝香（研各七钱半） 牛黄（半两） 金箔（九十片研） 
上令研匀炼蜜去蜡净入沙蜜白者七钱半同炼匀为丸每两作三十丸米饮化下 
\x千金龙胆汤\x 
龙胆 钓藤皮 柴胡 黄芩 桂枝 芍药 茯苓 甘草（各六铢） 螳螂（二枚） 大黄（ 
一两） 
上 咀以水一升煮取五合为剂服之 
\x沉香天麻汤\x 
沉香 益智 川乌（各二钱） 天麻 防风 半夏 附子（炮各三钱） 羌活（五钱） 甘草 
当归 僵蚕（各一钱半） 独活（四钱） 
上锉每服三钱水一盏生姜二片煎至六分去滓温服食前三剂而愈 
驱风膏 
辰砂 蝎尾 当归 龙胆草 川芎 山栀子 川大黄 羌活 防风 甘草（各一钱） 
上为末入麝香一字炼沙糖丸如鸡头大三岁一丸薄荷竹叶蜜汤化下 
\x大青膏\x 
大黄（一分） 白附子（一钱半） 青黛 天麻（各一钱） 蝎尾（半钱） 朱砂（一字） 麝香 
（一分） 乌梢蛇（酒浸焙半钱） 天竺黄 
上为末生蜜丸如鸡头大三岁一丸薄荷汤化下 
\x琥珀散\x 
辰砂（一钱半） 琥珀 牛黄 僵蚕（炒去丝嘴） 南星（水浸） 白附子 代赭石 天麻 
乳香 蝉壳（各一钱） 麝香 脑子（一字） 
上为末三岁半字薄荷汤调下慢惊加附子 
\x四顺饮\x 
当归 大黄 甘草 赤芍药 
上等分 咀三岁一大钱水半盏煎三分去滓服 
\x利惊丸\x 
青黛 轻粉（各一钱） 牵牛末（半两） 天竺黄（二钱） 
上为末白糊为丸如小豆大二十丸薄荷汤下一法炼蜜丸鸡头大一粒化下 
\x镇心丸\x 
朱砂 龙齿 牛黄（各一钱） 铁粉 琥珀 人参 茯神 防风 全蝎（七个炙） 
上为末灯心汤调下三岁一字 
\x泻青丸\x 
龙胆草（焙） 栀子仁 大黄 （湿纸包煨） 羌活 防风（各一钱） 川芎（一钱半） 
上为末炼蜜丸桐子大每服一丸煎竹叶薄荷汤调下 
\x五痫丸\x 
朱砂（半两） 水银（一分） 铅（三两） 雄黄（一两） 真珠（一两） 
上为末炼蜜丸麻子大每二丸金银煎汤下 



<目录>卷之十五・伤寒门

<篇名>脉法

属性：难经曰伤寒之脉阴阳俱盛而紧涩○伤寒论云脉阴阳俱紧者名曰伤寒○寸口脉浮而紧浮则 
为风紧则为寒○浮涩而紧为伤寒 



<目录>卷之十五・伤寒门

<篇名>伤寒论

属性：小儿伤寒与大人无异所以异者兼惊夹食而已其七十二证某证某方皆无越张朱格例特不过 
小小 
之分剂中病则止按仲景伤寒论云春气温和夏气暑热秋气清凉冬气凛烈此四时正气之序也惟冬 
时严寒去寒就温不至于伤偶然触冒名为伤耳若冬月冒寒伏藏于肌肤而未即病至春而发者谓 
之温病至夏而发者谓之热病至此则伏寒各随春夏 
之气改变为病既久之后不得复言其寒也故曰温病不恶寒者其理可见矣如春应暖而反寒夏应热 
而反冷秋应凉而反热冬应寒而反温非其时而有其气此四时乖戾之气也偶即中伤谓之时气又与 
伤寒不同若小儿在襁褓中或长成而禀赋怯弱多因乳母解脱衣服不避风寒所致也在大人则知其 
六经所受之证或三阳传尽次入三阴或始终只在一经或越经或间经或传至一二经而止或不从阳 
经而直中阴经者皆可据脉证而辨治之然小儿患此口不能言其致病之由脉不能诊其必然之理但 
只烦啼发热而已故不可不尽心焉初得之时婴幼则以虎口指纹之红色验之长而童稚则以一指按 
其三关据左手人迎之紧盛而断之钱氏云男体重面黄女面赤喘急憎寒其心气热呵欠烦闷项急者 
是也其恶寒恶风必偎人藏身引衣密隐是为表证恶热内实者必出头露面扬手掷足烦渴燥粪掀衣 
气粗是为里证至若头额冷汗手足凉口中冷气面色黑黯淡大便泻青此为阴证或视其小便或赤或 
白可以知里热之有无或清或浊可以知里热之轻重举是观之则汗下温之可以类推矣 



<目录>卷之十五・伤寒门

<篇名>治伤寒用药大略

属性：陶节庵曰凡证有头疼恶寒皆是伤寒无则皆否也何则盖伤寒则恶寒伤食则恶食理固然也但 
在冬 
时恶寒为甚盖冬时为正伤寒天气严凝风寒猛烈触冒之者恶寒殊甚其余时月虽恶寒亦微未若冬 
时之恶寒为甚也冬时气寒腠理微密非辛甘温不可故以桂枝等药以治之然风与寒常相因寒则伤 
荣恶寒头痛脉浮紧而无汗则用麻黄汤开发腠理以散邪得汗即愈风则伤卫头痛恶风脉浮缓而 
自 
汗则用桂枝汤充塞腠理以散邪汗止即愈经云甘辛发散为阳者是也若夫荣卫俱伤又非此二汤所 
能治也须大青龙汤然此汤太峻亦有可代之者其非冬时有恶寒头痛之证皆宜辛凉之剂通表里以 
和之则愈矣若以冬时所用桂枝辛温之药而通治之则杀人矣曰辛凉者何羌活冲和汤是也兼能代 
大青龙汤为至稳呜呼一汤可代三方危险之药如坦夷其神乎哉过此则少阳阳明二经在乎半表半 
里肌肉之间脉亦不浮不沉外证在阳明则有目疼鼻干不得眠之证脉似洪而长以葛根解肌汤升麻 
汤治之在少阳则胸胁痛而耳聋脉见弦数以小柴胡汤加减而和之本方有加减法此二经不从标本 
从乎中也余常以小柴胡汤加葛根芍药治少阳阳明俱病如拾芥过此不已则传阳明之本为入里矣 
便作实热治之其外证悉罢谓无头痛恶寒脉见沉实不浮诂妄恶热六七日不大便口燥咽干而渴轻 
则大柴胡汤重则三承气汤选用或曰邪既入里而作实无非大黄苦寒之药除下之何则用方之杂□ 
也余曰传来非一治之乃殊耳病有三焦俱伤者则痞满燥实全具则宜大承气汤浓朴苦温以去痞积 
实苦寒以泄满芒硝咸寒以润燥软坚大黄苦寒以泄实去热病斯愈矣邪在中焦则有燥实坚三证故 
用 
调胃承气以甘草和中芒硝软坚润燥大黄泄实不用枳实浓朴以伤上焦氤氲轻清之元气调胃之 
名于此立矣上焦受伤则痞而实用小承气汤枳实浓朴能除痞大黄之泄实去芒硝则不伤血分之真 
阴谓不伐其根也若夫大柴胡汤则表邪尚有里证又急不得不下只得以此汤通表里而缓治之犹有 
老弱及气血两虚之人不宜用此三阳之邪在里为患三时谓春夏秋也不头痛恶寒而反渴者此则温 
病也暑病亦然比之温病则尤加热也治宜小柴胡汤盖此汤春可治温夏宜治暑秋能润燥又宜葛根 
汤升麻汤解肌汤败毒散中暑而渴者柴胡石膏汤人参白虎汤看渴微甚而用无不效者经曰发热不 
恶寒而渴者温病也若夫阴证则别有法不在此例矣 



<目录>卷之十五・伤寒门

<篇名>论小儿伤寒夹惊夹食疮疹各异

属性：伤寒蕴要曰凡小儿伤寒则怕寒拘急发热合为一然在表昼夜不止直待汗出方解其恶寒必偎 
人藏身 
引衣鼻塞多涕是为表证宜微汗之解肌汤萧氏青龙汤败毒散之类恶寒而内实者必出头露面扬手 
掷足掀衣气粗是为里证宜疏利之大柴胡汤四顺饮洗心散之类若头额冷手足凉口气冷面色黯淡 
泻利青白是谓阴证宜与温之五积散理中汤之类重者四逆汤主之夹惊者因惊之时而又感寒邪或 
因伤寒发热以致热极生风是热乘于心心主血脉心神易动为热所乘故发搐也慎勿与治惊之剂宜 
疏解之王氏薄荷散人参羌和散之类甚者抱龙丸主之夹食者或先伤于寒后伤于食或先伤于食后 
伤于寒以致发热气粗口中嗳气肚热腹胀上热下冷或大便酸 并宜解散次与消导甚则推荡之先 
用败毒散后用藿香正气散加神曲麦芽棠球子砂仁香附之类内实者加枳实青皮不解者加软苗柴 
胡芩连之类如不愈以大柴汤下之其疮疹发热又与正受伤寒不同但见腮赤烦躁多嚏呵欠烦闷悸 
动昏倦耳鼻尖冷手足俱冷者是也其伤寒发热自表达里疮疹发热从里出外宜行温平之剂有大热 
宜 
解毒葛根汤参苏饮之类汤氏曰大凡小儿伤寒治法周岁以前热轻者服惺惺散周岁以后急须解表 
微汗为妙须在一昼夜得热退方保无虞今之医士多不表汗致令五六日不除入于经络搏于血气传 
变多证或生惊风渐至危笃伤生害命可不慎乎 



<目录>卷之十五・伤寒门

<篇名>伤寒不治证

属性：凡阳病热不退反见阴脉凶○脉浮而滑身汗如油喘息不休水浆不入肢体不仁乍静乍喘者死 
○ 
汗出润喘不休者肺先绝也○体如烟熏直视摇头心先绝也○唇吻反青四肢 习汗出肝先绝也○环 
口黧虚汗发黄脾先绝也○三部脉紧盛大汗出热 
不解者死○寸尺阴阳俱虚热不止者死○身热喘粗见阳脉而燥者死逆冷脉沉细者死 



<目录>卷之十五・伤寒门

<篇名>伤寒阴毒灸法

属性：气海穴在脐下一寸五分石门穴在脐下一寸关元穴在脐下三寸以上三穴治阴厥脉微欲绝囊 
缩遗尿腹痛腹满肠鸣皆效 
阳陵泉二穴在膝下一寸易老曰烦满囊缩者宜灸此穴 
凡脉微弦小腹痛厥阴也宜灸归来关元各数壮 
凡脉沉脐腹痛少阴也宜灸中脘五七壮 



<目录>卷之十五・伤寒门

<篇名>伤寒诸方

属性：\x麻黄汤\x 治足太阳经标热则合为发热又谓之拂拂而热者其热自皮肤之上如羽毛之所拂明 
热在表也其脉浮数或浮紧或头疼身痛腰疼骨节痛恶风无汗而喘者以此汤汗之 
麻黄（三钱） 桂枝（二钱） 甘草（一钱） 杏仁（去皮尖一钱半） 
上水一盏生姜三片枣子一枚去上沫滤清乘热服之以衣被盖暖取汗 遍至手足心则止不 
必再服之也如须臾汗未出者宜 热稀粥一盏以助药力汗出则止如又汗未出再煎一剂与之仍前 
温覆取汗若病重者一日一夜服周时观之若表证仍在者须再作一剂煎 
\x桂枝汤\x 治伤寒发热汗出而恶寒者为表虚以此汤和之不可发汗也 
桂枝（二钱） 芍药（二钱） 甘草（一钱） 
上水一钟生姜三片枣子一枚去滓温服 
\x大青龙汤\x 治伤寒脉浮紧头痛身体痛恶寒发热不得汗出烦躁扰乱不安者以此汗之 
麻黄（三钱） 桂枝（一钱） 甘草（半钱） 杏仁（七分汤泡去皮尖） 石膏（二钱） 生姜（ 
上水一钟煎取六分去滓通口服以衣被温覆取汗则愈 
\x羌活冲和汤\x 治太阳无汗发热头痛恶寒脊强脉浮紧又治非冬时天有暴寒中人亦头痛恶寒 
发热通宜此汤治之以代麻黄汤用太阳经之神药也 
羌活（一钱半） 防风（一钱） 苍术（一钱半） 黄芩（一钱） 白芷（一钱） 甘草（一钱） 
生地黄（一两） 细辛（五分） 川芎（一钱） 
上水一钟煎六分温服 
\x解肌汤\x 治瘟病天行头痛壮热春感风邪发热而渴不恶寒 
葛根（一钱） 桂枝（一钱） 黄芩（半钱） 芍药 麻黄（七分） 甘草（半钱） 
上水二钟枣一枚煎服以不解再取汗 
\x败毒散\x 治伤风瘟疫风湿头目昏眩四肢疼痛增寒壮热项强目睛疼寻常风弦拘急 
羌活 独活 前胡 柴胡 川芎 枳壳 桔梗 茯苓 人参 甘草 
上各等分水一钟如常煎一服 
\x升麻汤\x 治伤寒中风头痛增寒壮热四肢疼痛发热恶寒鼻中干不得卧兼治寒喧不时人多疾 
疫下寒脱着及暴热之顷忽然变寒身体疼痛头重如石 
升麻 甘草 葛根 芍药 
上每服三四钱煎如常法服 
\x五积散\x 治阴经伤冷脾胃不和感冒寒邪 
肉桂 人参 川芎（各二钱） 浓朴 半夏 芍药 当归 麻黄 干姜（各五钱） 甘草（ 
二钱 
上十六味除枳壳肉桂陈皮外其余并一处生捣为粗末用酒拌匀晒干分作六分每服三钱水一 
钟姜三片煎六分温服 
\x小柴胡汤\x 
太阳病十日已去脉细而嗜卧外已解设胸满痛与服之伤寒五六日中风来往寒热胸胁若痛默 
默悸 
欲食心烦喜呕或胸膈烦而不呕或渴或腹中痛或胁下痞硬或心下悸小便不利或不渴身有微热者 
此汤主之血弱气虚腠理开邪气因入与正气相搏结于胁下邪正分争往来寒热休作有时脏腑相连 
其痛必下邪高痛下致使呕也此汤主之伤寒五六日身热恶风头项强胁下满手足温而渴者此汤主 
之伤寒五六日头汗出微恶寒心下满不欲食大便硬脉细者为阳微结必有表复有里脉沉亦在里也 
汗出为阳微假令纯阴结不得复有外证悉入在里此为半在表半在里也脉虽沉紧不得为少阴病所 
以然者阴不得有汗也今头汗出故知非少阴也可与服此汤设不了了得屎而解阳明病发潮热大便 
溏小便少胸膈满者与此汤服之阳明病胁下硬满不大便而呕舌上白胎者可与服之上焦得通津液 
得下胃气因和 然汗出而解阳明中风脉弦浮大短气腹部满胁下及心痛久按之气不通鼻干不得 
卧一身及日悉黄小便难有潮热时时哕身前后肿剌之少瘥外不解病过十日脉续浮者此汤主之以 
上属阳明经太阳病不解转入少阳胁下硬满干呕不能食往来寒热尚未吐下脉沉紧者此汤主之伤 
寒瘥后更发热此汤主之 
柴胡（二两） 黄芩 人参 甘草（炙各二钱半） 半夏（一两炮） 大枣（六枚） 
上锉散每服三钱水一盏生姜二片枣一枚煎温服 
\x大柴胡汤\x 
治阳明病外证身热汗出而不恶寒但恶热宜服之阳明病脉逆发热头眩小便难此欲发疸必宜 
服之 
阳明病胁下硬满大便秘而呕口燥者此汤主之阳明病中风其脉浮大短气心痛鼻干嗜卧不得汗一 
身尽黄小便难有潮热而哕此汤主之伤寒三日少阳受病口干燥目眩宜服之少阳病胁下坚满干呕 
不食往来寒热若未吐下其脉沉紧此汤主之少阳病若已吐下发汗 语者此汤主之少阳中风两耳 
无所闻目赤胸中满而烦不可吐下吐下则悸而惊此汤主之少阴病恶寒时时自烦不欲浓衣此汤 
主之少阴病下利清水色青者心下必痛口干燥者此汤主之伤寒六日阳脉涩阴脉弦常腹中急痛此 
汤主之伤寒六日下之胸满烦惊小便不利 语一身不可转侧此汤主之伤寒发热汗出不解心不痞 
硬呕吐不利此汤主之伤寒十余日热结在里往来寒热及阳明病汗出 语腹中满痛并阳明少阴合 
病下利脉滑而数此汤主之伤寒六七日目中不了了睛不和无表里证大便难身微热此汤主之伤寒 
七八日脉浮数病患烦热汗出解后又如疟状日晡发潮热脉滑者宜服之 
小青龙汤 治停寒温疫表未解恶寒体热水伤心下干呕发热嗽喘急及生肺胀胸满鼻塞清涕咳逆 
上气喘鸣迫塞仲景曰治表不解心下有水气干呕发热而嗽或渴或和或小便不利或噎或满喘者主之 
麻黄（三分去节） 赤芍药（三分） 半夏（三分） 细辛 干姜 甘草（炙） 桂枝（去粗皮各三分） 五味子（五钱） 
上 咀每服三钱水一盏煎七分去滓加减服 
\x白虎汤\x 治伤寒脉滑而微厥表里有热三阳合病腹满身重难以转侧口中不仁面垢 语遗尿发汗 
则语下之则额上生汗手足逆冷自汗出并宜服之服桂枝汤后大汗出烦渴不解脉洪大伤寒若吐 
若下后七八日不解热结在里表里俱热时时恶寒大渴舌上干燥而烦饮水不止伤寒无大热口干燥 
渴心烦背微恶寒渴饮水无表里证者并宜白虎汤加人参脉浮发热无汗不可服诸亡血不可服活人 
书云脉厥而滑里有热白虎加人参广济云伤寒及温热病脉大洪增寒壮热烦躁欲饮水及夏月伤暑 
发热恶寒身体疼重大渴不止烦躁汗出脉细小手足微冷并时疾未经转泻胃热发 兼豆 麸疮天 
行后愈热不解但是一切伏热并宜服之 
知母（一两半） 甘草（半两） 粳米（一合半） 
上 咀白水煎加减服加人参半两名白虎加人参汤又方加石膏四两 
\x大承气汤\x 治阳明病不吐而烦者宜服之阳明病脉迟虽汗出不恶寒体重腹满而喘有潮热 
可 
攻其里手足 汗出为大便已坚宜服之阳明病其人多汗津液外出胃中干燥大便坚者必 语宜 
服之阳明病发作有时汗不解腹胀痛宜服之阳明少阴合病自利脉浮者顺滑而数者有宿食宜服之 
少阴病口燥舌干宜服之少阴病脉细沉数病在里不可发汗宜服之少阴腹满不大便者宜服之 
大黄（半两微炒） 浓朴（一两制） 枳实（一个麸炒） 芒硝（半两） 
上为饮子白水煎临熟入芒硝再沸去滓加减服 
\x小承气汤\x 治太阳病吐下后发汗而微烦小便数大便坚宜服之阳明病若汗出多而微寒为外 
未解无潮热不可与之若腹满不大便可少少与之 
大黄（一两微炒） 浓朴（半两制） 枳实（一个大者炙） 
上 咀水一钟煎六分温服 
\x调胃承气汤\x 治伤寒发汗后恶寒虚也不恶寒但热者实也当下伤寒十三日过经 语者当下 
之若 
自利者脉当微厥反和者此为内实当下之太阳病经十余日心下温温欲吐胸中实大便溏腹微满郁 
郁微烦当下之太阳病三日发汗不解蒸蒸热者当下之 
大黄（一两炒） 芒硝（九钱） 甘草（半两炙） 
上 咀同法煎加减服 
\x四逆汤\x 治少阴病足冷脉沉者急温之宜四逆汤若下利清谷里寒外热手足厥逆脉微欲绝身 
灰不恶寒其人面赤色或腹痛或干呕或呕痛或下利不止脉不出者以此汤主之 
附子（大者一个去皮脐切用四片） 甘草（炙二钱） 干姜（炮二钱） 
上锉二服水二钟煎至一钟去滓温服 
\x理中汤\x 太阴腹中痛或呕吐食不下或腹中痞满或自利不渴脉沉细而迟者 
人参（二钱） 白术（三钱） 干姜（炮二钱） 甘草（炙一钱半） 
上水一钟煎至六分去渣温服如作丸每服各一两甘草五钱末炼蜜为丸白汤化下 
\x藿香正气散\x 治四时不正之气寒疫时气山岚瘴气雨湿蒸气或中寒腹痛吐利中暑冒风吐泻 
中湿 
身重泄泻或不伏水土脾胃不和或饮食停滞复感外寒头痛憎寒或吐逆恶心胸膈痞闷或发寒热无 
汗者 
藿香（上） 白术（中发汗用苍术） 浓朴（中） 陈皮（中） 半夏（中） 白茯苓（中） 白芷 
（中） 桔梗（中） 大茯皮（中） 紫苏（中） 甘草 
水一钟生姜三片煎至六分通口徐徐服之 



<目录>卷之十六・伤食门

<篇名>脉法

属性：钱氏曰小儿脉沉缓为伤食○右手气口脉紧盛为伤食 



<目录>卷之十六・伤食门

<篇名>伤食证治

属性：凡小儿饮食停滞中焦不化而发热者必恶食也或噫气作酸或恶闻食臭或欲吐不吐或吐之不 
尽或 
恶心或气短痞闷或胃口作疼或心下痞满按之则痛此皆停食之候也可辨之矣皆因乳哺不节过餐 
生冷坚硬之物脾胃不能克化积滞中脘外为风寒所搏或因夜卧失盖致头疼面黄身热目 微肿腹 
痛膨胀足冷肚热喜睡神昏不思饮食或呕或哕口噫酸气大便酸臭此为陈积所伤也若停食或感寒 
邪者则左手人迎气口俱大外证头疼恶寒拘急中脘痞闷或吐或呕或痛者以藿香正气散或人参养 
胃汤加木香砂仁之类若肉食不化必加棠球子末面食不化者加神曲大麦 生冷肉食果子之类不 
化者必加草果砂仁枳实青皮主之如食在胃口上未入于胃乃可吐之不吐则消导之待食下胃变化 
糟粕外证已解乃可下其食也宜三物浓朴汤热多者大柴胡汤如无外感但只伤食者以紫霜丸下之 
凡治夹食伤寒不可先攻其食且先发散寒邪次可消导之也 



<目录>卷之十六・伤食门

<篇名>伤食诸方

属性：\x藿香正气散\x 
治小儿内伤生冷外感风寒并宜服之 
藿香 浓朴 白芷 大腹皮 紫苏 陈皮 半夏 桔梗 甘草 白术 白茯苓 
上锉散水一钟姜三片煎至六分温服 
\x人参养胃汤\x 
人参 半夏 陈皮 茯苓 苍术 浓朴 藿香 草果 
上水一钟生姜三片枣一枚煎服 
\x三黄枳术丸\x 治伤肉湿面辛辣味浓之物填塞闷乱不快 
枳实（麸炒五钱） 黄连（去须酒浸洗） 大黄（湿纸裹煨） 橘皮 白术（以上各一两） 黄 
芩 
上为极细末汤浸 饼为丸如绿豆大每服五十丸白汤下临时量所伤多少加减服之 
\x巴豆三棱丸\x（一名木香见 丸） 治生冷硬物所伤心腹满闷疼痛 
巴豆霜（五分） 木香（二钱） 升麻 柴胡（以上各三钱） 草豆蔻（面裹煨熟用仁） 香附 
子（炒以上各五钱） 神曲（炒黄色） 石三棱（去皮煨） 京三棱（煨以上各一两） 
上为末汤浸 饼为丸如绿豆一倍大每服一二十丸温白汤下量所伤多少加减服之 
\x白术丸\x 治伤豆粉湿面油腻之物 
白矾（枯三分） 黄芩（二钱） 橘皮（三钱） 神曲（炒黄色） 半夏（以上各一两） 枳实（ 
麸炒黄色一两一钱） 白术（以上各一两） 
上为极细末汤浸 饼为丸如绿豆一倍大每服三十五丸白汤下素食多用干姜黄芩汤以泻之 
\x草豆蔻丸\x 治秋冬伤食之寒冷者胃脘当心而痛上肢两胁咽膈不通 
炒盐（五分） 干生姜 青皮 橘皮（以上各二钱） 麦 面（炒黄色） 生黄芩（冬月不用） 
夏（汤洗七次） 神曲（炒以上各五钱） 草豆蔻（面裹煨去皮取仁） 白术（以上各一两） 枳实（麸炒二两） 
上为极细末汤浸 饼为丸如绿豆大每服五十丸 



<目录>卷之十七・腹痛门

<篇名>脉法

属性：脉经曰脉细小紧急病速进退在中腹中刺痛○阴弦则腹痛弦急小腹痛○尺脉紧脐下痛○尺 
脉伏 
小腹痛瘕疝○脉实小腹痛当刺之○心腹痛痛不得息脉细小迟者生坚实大者死○腹痛脉反大而 
长者死 



<目录>卷之十七・腹痛门

<篇名>论腹痛所因

属性：内经举痛论云五脏卒然而痛者何气使然岐伯曰经脉流行不止环周不休寒气入经则稽迟涩 
而不 
行客于脉外而血少客于肺中则气不通故卒然而痛帝曰其痛或卒然而止者或痛不休者或痛甚不 
可按者或按之痛止或按之无益者或喘动应手者或心与背相引而痛者或胁肋与小腹相引而痛者 
或腹痛引阴股者或卒然痛死不知人少间复生者或痛而呕者或腹痛而后泄者或痛而闭不通者凡 
此诸痛各不同形别之奈何岐伯曰寒气客于脉外则脉寒脉寒则缩蜷缩蜷则脉绌急绌急则外引小 
络故卒然而痛立止因重中于寒则痛久矣寒气客于经脉之中与炅气相搏则脉满满则痛而不可按 
也寒气稽留炅气从上则脉充大而血气乱故痛甚不可按也寒气客于肠胃之间膜原之下血不得散 
小络急引故痛按之则血气散故按之痛止寒气客于夹脊之脉则深按之不能及故按之无益也寒气 
客于冲脉波脉起关元随复直上寒气客则脉不通脉不通则气因之故喘动应手矣寒气客于背俞之 
脉（云云见心痛门）寒气客于厥阴之脉厥阴之脉者络阴器系于肝寒气客于脉中则血泣脉急故胁 
肋 
与小腹相引痛矣厥气客于阴股寒气上及小腹血泣在下相引故腹痛引阴股寒气客于小肠膜原之 
下络血之中血泣不注于大经血气稽留不得行故宿昔而成积矣寒气客于五脏厥逆上泄阴气竭阳 
气未入故卒然痛死不知人气复反则生矣寒气客于肠胃厥逆上出故痛而呕也寒气客于小肠小肠 
不得成聚故后泄腹痛矣热气流于小肠肠中痛秘热焦渴则坚干不得出故痛而闭不通矣 



<目录>卷之十七・腹痛门

<篇名>腹痛治法

属性：仁斋云腹痛之因邪正交攻与脏气相击而作也挟热痛者以面赤或壮热四肢烦手心热见之挟 
冷也 
以面色或白或青见之冷甚而证变则黑黯黑唇口爪甲皆青矣热证四顺清凉饮加青皮枳壳冷证指 
迷七气汤加辣桂调苏合香丸若乃邪正交争冷热不调加青皮木香为妙钱氏曰小儿积痛口中气温 
面黄白目无睛光或白睛多及多睡畏食或大便酸臭者当磨积宜消积丸甚者白饼子下之后和胃虫 
痛面 白心腹痛口中沫及清水出发痛时安虫散主之小儿本怯者多此病积痛食积虚痛大同小异 
惟虫痛口淡而沫出 



<目录>卷之十七・腹痛门

<篇名>腹痛诸方

属性：\x七气汤\x 治七气所伤痰涎结聚心刺痛不能饮乳食 
半夏（一两泡） 人参 桂心（各二钱） 甘草（一钱炙） 
上锉散每服二钱姜五片枣一枚同煎食前服 
\x指迷七气汤\x 治阴阳不升降气道壅滞作疼 
青皮（炒） 陈皮 桔梗（炒） 蓬术（煨） 肉桂（去皮） 藿香 益智子（各一两） 香附子 
（一两半） 甘草 半夏（各七钱半泡） 
上锉散每服二钱水一盏姜五片枣一枚煎服 
\x桔梗枳壳汤\x 治诸气痞结满闷腹腰疼痛 
桔梗（各一两炒） 枳壳（炒） 甘草（炙半两） 
上锉散每服三钱姜三片水一钟煎 
\x芍药甘草汤\x 治腹痛小便不通及治出疹肚疼 
芍药（一两） 甘草（二钱半） 
上锉散白水煎 
\x四顺清凉饮\x 
治小儿血脉壅实脏腑生热颊赤多渴五心烦躁睡不宁四肢惊掣及因乳哺不时寒温失度令儿 
血气不 
顺肠胃不调或湿吐连滞欲成伏热或壮热不饮欲发惊痫又治风热结核头面疮疖目赤咽痛余毒一 
切壅滞并宜服之 
芍药 当归 甘草 大黄（各半分） 
上锉散三岁儿服一钱水半盏煎服冒风邪加去节麻黄中风体强眼上视加独活热泻加木香煨 
大黄 



<目录>卷之十八・伤积门

<篇名>脉法

属性：脉诀云小儿脉沉缓为伤食○右手气口脉大于人迎一二倍为伤食○宿食不消则右关脉沉而 
滑○经云脉滑者有宿食也○虎口脉纹黄色为脾家有积○脉经云小儿脉沉者为乳不消 



<目录>卷之十八・伤积门

<篇名>论小儿伤积

属性：活幼心书云小儿所患积证皆因乳哺不节过餐生冷坚硬之物脾胃不能克化停积中脘外为风 
寒所 
伤或因夜卧失盖致头疼面黄身热眼胞微肿腹痛膨胀足冷肚热喜睡神昏不思饮食或呕或哕口噫 
酸气大便 臭此为沉积所伤有食饱伤脾脾气稍虚物难消化留而不去遂成其积积败为痢仁斋云 
小儿有积面目黄肿肚热胀痛复睡多困叫啼不食或肠闭涩小便如油或便利无禁粪白而酸此等皆 
积证也然有乳积有食积有气积要当明辨吐乳泻乳其气酸臭此由啼叫未已以乳与儿停滞不化是 
为乳积肚硬带热渴泻或呕此由饮食无度多餐过饱饱后即睡得之是为食积腹痛啼叫利如蟹渤此 
因触忤其气荣卫不和淹延日久得之是为气积有时时泄下青水如生草汁是受惊而后有积烦闷啾 
唧常似生嗔名为惊积因受惊日久而积成之或额上有汗喘息烦渴潮热往来肚皮有热睡中觉腹内 
有物跳动者是也然积有虚有实虚则浑身微热不思饮食昏昧神缓抱起如睡实则吐热粪闭囟肿喉 
塞壅盛涎鸣热毒发疮推此可见矣其伤乳伤食而身热者惟腹肚之热为甚人知伤积肚热粪酸极臭 
而夜间有热伤积之明验人所不知也其或变证面黑泻黑久泻不已肚腹胀满气出粗大手心生疮瘦 
弱柔软皆不可疗小儿消积多用青皮然青皮最能发汗汗者勿多与之 



<目录>卷之十八・伤积门

<篇名>伤积治法（附调脾胃）

属性：小儿诸疾皆由乳食无度过伤于饱伤以致不能克化留而成积初得之时不问乳积食积气积并以木香 
丸消积丸之类其惊积以辰砂膏或青龙丸量轻重而疏导之仍以调气和胃取愈大凡小儿肚腹或热 
或胀或硬皆由内实法当疏利下之故东垣云食者有形之物伤之则宜损其谷其次莫若消导丁香栏 
饭丸枳术丸之类主之稍重而攻化三棱消积丸木香见 丸之类主之尤重则或吐或下瓜蒂散备急 
丸之类主之以平为期盖脾已伤又以药伤使营运之气减削食愈难消故至真要大论云大毒治病十 
去其六小毒治病十去其七常毒治病十去其八无毒治病十去其九肉果菜食之物必无使过之伤其 
正也凡人以胃气为本惟治病亦然小儿胃气有虚有实虚则呕吐不食之证实则痞满内热之证虚 
者益之实者损之欲得其平则可矣胃虚用木香丁皮浓朴肉豆蔻等剂胃实用北桔梗枳壳柴胡大黄 
等剂若夫胃中停寒则干姜官桂丁香又不可阙贵在酌量但以小小分剂与之夫是为之平胃心者脾 
之母进食不止于和脾盖火能生土当以心药入于脾胃药之中庶几两得古人进食方剂多用益智者 
此也 



<目录>卷之十八・伤积门

<篇名>伤积诸方

属性：\x下积丸\x 治小儿乳食伤积心腹胀满气粗肚热或泻或吐 
丁香 缩砂（各十二个） 使君子（五个焙） 乌梅肉（焙） 川巴豆 
上为末研细和匀烂饭丸麻子大每三十丸橘皮汤送下 
\x木香丸\x 治小儿乳积食积气积 
木香 蓬术 缩砂仁 青皮（去白） 朱砂（研细） 代赭石（研各二钱） 大丁香（一钱） 
川巴豆肉（纸压去油一钱） 
上为细末和匀飞白面糊丸麻子大风干每服二三丸乳伤乳汁下食伤米饮下后与大异香散或 
和剂异香散亦得气积橘皮汤下后与和剂流气饮 
\x五珍丸\x 治小儿食积 
青皮（不去白炒焦黄） 干姜（炮带生存性） 北五灵脂 蓬莪术（各一两） 
上为末夹和称药末一两肥巴豆肉以石压去油称一钱研拌和粳米饭糊丸麻子大每服三五丸 
米汤下饥饱时服 
\x丁香烂饭丸\x 治小儿饮食所伤 
丁香皮 甘草（炙各一钱） 砂仁 益智仁（炮） 甘松（各三钱） 丁香 京三棱（炮） 木 
香广术（炮各一钱） 香附子（半两） 
上为细末汤浸 饼为丸如绿豆大每服五七丸白汤下 
\x木香见 丸\x 治伤冷硬物心腹满闷疼痛 
巴豆霜（半钱） 荆三棱（一两煨） 神曲（炒一两） 香附子（一钱） 石三棱（半两煨） 升 
麻（三钱） 柴胡（二钱） 草豆蔻（煨半两） 
上为末汤浸 饼丸如麻子大每服十五丸白汤下量所伤多少服之 
\x三棱消积丸\x 治伤生冷硬物不能克化心腹满痛 
丁皮 益智（各三钱） 陈皮 青皮（各五钱） 茴香（炒半两） 炒曲 广术（炮） 京三棱 
（焙各七钱） 巴豆（和米炒去米五钱） 
上为细末醋糊丸如麻子大每服十丸温姜汤下食前看虚实加减服 
\x枳实导滞丸\x 治伤湿冷之物不得施化而作痞满闷乱不安 
茯苓 黄芩 白术 黄连（各三钱） 泽泻（二钱） 大黄（一两） 枳实（炒） 神曲（各五 
钱） 
上为细末汤浸 饼为丸如绿豆大每服十丸白汤送下 
\x青龙丸\x 治小儿惊积有热 
青黛 茯神 芦荟 南星（炮各一钱） 麝（少许） 轻粉 巴豆（一字） 全蝎（三个焙） 
上先将巴豆研如泥次入诸药令极细丸如粟米大朱砂为衣每服一丸薄荷汤送下 
\x辰砂膏\x 
辰砂（三钱） 硼砂 马牙硝（各一钱半） 玄明粉（二钱） 全蝎 真珠（末各一钱） 麝（ 
一字） 
上为末和毕用油单包起自然成膏每服一豆许治诸惊用 
\x朱银丸\x 治胎风壮热痰盛反眼口噤取下胎中蕴受之毒亦治惊 
水银（一钱蒸枣研如泥） 白附子（一钱半） 全蝎（一钱） 南星 朱砂（一钱） 天浆子 
牛黄 芦荟（各半钱） 铅霜（半钱和水银研） 脑（一字） 麝（一字） 直僵蚕（炒七个） 
上为末粟米糊丸如芥子大每一丸薄荷汤下 



<目录>卷之十九・痞癖门

<篇名>脉法

属性：脉诀云小儿脉伏结为物聚○钱氏云小儿脉沉细为癖积○脉经云脉来细而附骨来者积也 



<目录>卷之十九・痞癖门

<篇名>痞癖证论

属性：仁斋云痞者塞也结者实也热气蕴于胸膈之间留饮聚于腰胁之内于是荣卫不得流行脏腑不 
得宣 
通腹满而致痞结势使然耳此实热之证也或时发为壮热是也癖者血膜包水癖侧于胁傍时时而作 
痛也惟癖为能发潮热惟癖为能生寒热故疟脉家中脘多蓄黄水日久而后结癖寒热之不已者以此 
小儿脏腑和平荣卫调畅则津液自然流通纵使多饮水浆不能为病惟乳哺失调三焦关膈以致水浆 
停滞肠胃不得宣行冷气搏之于是结聚而成癖也 



<目录>卷之十九・痞癖门

<篇名>癖积治法

属性：钱氏曰腹中有癖不食但饮乳是也当渐用白饼子下之小儿病癖由乳母乳食不消伏在腹中乍凉 
乍热 
之类不早治必成疳以其有癖则令儿不食致脾胃虚而发热故引饮过多即荡涤肠胃亡失津液脾胃 
不能传化水谷其脉沉细益不食脾胃虚衰四肢不举诸邪遂生而成疳矣轻者用仁斋木香丸重者用 
取癖丸痞结甚者用圣惠甘露散主之 
罗谦甫云一小儿病癖积在左胁下硬如覆手肚大青筋发热肌瘦咳嗽自汗日晡尤甚牙疳口臭 
恶宣 
露出血四肢困倦饮水减少病甚危笃太医刘仲安先生治之约百日可愈先与沉香海金砂丸一服下 
秽物两三行次日合塌气丸服之十日复以沉香海金砂丸利之又令服塌气丸如此五换服至月余其 
癖减半未及百日良愈近年多有此疾愈之者多录之以救将来之病者也 



<目录>卷之十九・痞癖门

<篇名>灸法

属性：小儿奶癖目不明者灸眉中俞二穴各一壮取法在肩内 去脊二寸陷中是穴 
小儿癖气久不消者灸中脘章门二穴中脘从 KT 下取病儿四指头是章门在大横骨外直脐季 
胁端侧卧曲上足举臂取之各灸七壮脐后脊中灸二七壮 禹讲师用灸之经验 
脾俞一穴治小儿胁下满泻痢体重四肢不收 癖积聚腹痛不嗜食痰疟寒热又治腹胀引背食 
颇多渐渐黄瘦在第十一椎下两傍相去各一寸五分可灸七壮若黄疳者可灸三壮 



<目录>卷之十九・痞癖门

<篇名>痞癖诸方

属性：\x圣惠甘露饮子\x 治小儿腹胁痞结胀满不得宣通 
甘遂（一分煨令微黄） 青皮（浸去白焙） 黄芩 川大黄（锉碎微炒各半两） 
上粗末每服一钱水一小盏煎去滓温和服量大小增减用得通和则止后以糜粥放冷补之 
\x取癖 
甘遂（微炒） 芫花（炒） 牵牛（半炒半生研筛取肉） 辣桂 蓬术 青皮（去白） 木香 
桃仁（浸去皮炒） 五灵脂（各二钱） 
上细末去油巴豆一钱研和十分细飞面糊丸麻子大风干每服一二丸姜蜜煎汤灌下泄后冷粥 
补仍和胃 
\x挨癖丸\x 治乳癖谷 腹中块痛 
代赭石（火 醋淬至碎研十分细） 青皮（去白） 木香 蓬术 五灵脂 北大黄（各三钱） 
巴豆（压去油尽一钱） 
上为末醋面糊丸麻子大每服二丸食后擦姜泡汤下 
\x代赭丸\x 治小儿腹中结癖块痛 
代赭石（研细） 川大黄 木香 五灵脂 朱砂 桃仁（浸去皮尖） 辣桂（各一分） 巴豆 
肉（去油半分） 
上为细末糕糊丸麻子大风干每服五丸姜汤下 
\x烧丹丸\x 治小儿食癖乳癖每日午后发寒热咳 
玄精石（烧赤） 轻粉（各一钱） 粉霜 硼砂（各半钱） 
上先将硼砂研细入三味研匀更入寒食面一钱研匀滴水和成饼再用面裹了慢火内煨黄取出 
去面将 
药饼再研为细末滴水和丸如黄米大一岁五丸二岁十丸夜卧温浆水送下至天明取下恶物是效如 
不下渐加丸数如奶癖未消尽隔三两日又一服癖消尽为度 
\x三棱煎丸\x 治小儿饮食过度痞闷疼痛食不消化久而成癖也此药传治妇人血积血块尤验 
广茂（黑角者） 三棱（二味湿纸煨香为末各一两） 大黄（去皮八两为末） 
上大黄银器内以好醋渍令平满慢火熬可以二味为丸如麻子大或绿豆大每服十丸至十五丸 
食后温水送下虚实加减服 
\x青礞石丸\x 治小儿奶癖 
硫黄（三钱） 青礞石 五灵脂 锅底黑（各一钱半） 白丁香（一钱去土） 
上为末米饭为丸绿豆大捻作饼子每服二十饼温水送下 
\x鳖甲猪肚丸\x 治小儿癖积发热 
柴胡（一两） 黄连 鳖甲（九肋者佳醋炙黄色各七钱） 枳实（麸炒） 木香 青皮（各半 
两） 
上入干青蒿七钱同为末以棕猪肚一个去脂盛药蒸熟同捣和为丸如桐子大每服一十丸煎人 
参汤送下食后服 



<目录>卷之二十・小便诸证门

<篇名>论小儿诸淋证治

属性：原病式云淋小便涩痛也热客膀胱郁结不能渗泄故也巢氏病源曰诸淋皆肾虚所致肾与膀胱 
为表 
里至水下入小肠通行胞行于阴而为溲肾气通于阴下流之道也淋有五名曰膏曰冷曰热曰血曰石 
膏淋者见小便有肥脂似膏而浮于小便之上此肾虚不能制水其肥液而下行也冷淋者必先战栗而 
后小便此亦肾虚而下焦受冷冷气入胞与正气交争故小便涩而战栗也热淋者是下焦有热热气传 
于肾流入于胞其溺黄多而涩间有鲜血同来者也血淋者乃热之极也心者血之主外行经络内行脏 
腑热盛则失其常道心与小肠为表里故下流而渗入于胞则为血也石淋者肾主水水结则化为石盖 
肾为热所乘遇小便则茎中痛不得流利痛引小腹则砂石从小便出甚至寒痛令人昏闷遍身有汗而 
后醒此痛之使然五淋虽曰肾虚所致然小肠为受盛之腑气通于膀胱膀胱为津液之腑气通于胃余 
化下流而不通皆曰肾气不足热入膀胱水道涩而不利出入起数脐腹急痛蕴作有时或似豆汁膏血 
并以局方五淋散下龙脑鸡苏丸自然平愈及香芎丸补肾地黄丸与之疏导补益为上 



<目录>卷之二十・小便诸证门

<篇名>论小便闭塞不通

属性：曾氏曰婴儿小便闭而不通者有阴阳二证阴闭者为冷湿乘虚入里因而不通名曰阴闭以白芍 
药汤 
加南木香及用炒盐以绢帕兜令带热熨脐四围并投五苓散入灵砂末温盐汤空心调服其效尤速阳 
闭者因暴热所逼涩而不通名曰阳闭又有癃闭与淋不同内经宣明五气篇曰膀胱不利为癃盖癃者 
乃五内气虚受热壅滞宣化不行非涩非痛但闭不通腹胀紧满并以 咀五苓散加车前子灯心之类 
及投木通散玉露饮益元散皆可用之或贴姜豉饼于脐上取效不拘阴阳二证悉能疗之并与万安饮 
尤妙 



<目录>卷之二十・小便诸证门

<篇名>论小儿阴肿

属性：全婴方云小儿阴肿核肿者由儿啼怒气逆不顺乘虚而行阴核偏大又因甘肥不节生冷过度致 
生疳 
气气结不行流入阴中或伤暑毒或触风邪使血气与邪气相搏停结不散则成阴肿也仁斋云夫若肾 
经气虚或坐石不起冷气凝之或近地经久风邪湿气伤之不为阴肿几希矣间有啼叫怒气闭系于下 
结聚不散加以水窦不行亦能发为此疾治用桃仁丸主之丹溪谓脱囊肿大坠下不收用紫苏茎叶为 
末水调荷叶包之一人传此方用野白紫苏为末湿则掺之干则香油调敷虽皮溃子坠皆有神效此用 
紫苏盖亦同功也 



<目录>卷之二十・小便诸证门

<篇名>论小儿尿床遗溺

属性：原病式云遗尿不禁者为冷内经云不约为遗溺仁斋曰小便者津液之余也肾主水膀胱为津液 
之 
腑肾与膀胱俱虚而冷气乘之故不能拘制其水出而不禁谓之遗尿睡里自出者谓之尿床此皆肾与 
膀胱俱虚而挟冷所致也以稚肠散主之亦有热客于肾部干于足厥阴之经挺孔郁结极甚而气血不 
能宣通则痿痹而神无所用故液渗入膀胱而旋溺遗失不能收禁也此又不可不知 



<目录>卷之二十・小便诸证门

<篇名>论小儿尿白便浊

属性：仁斋曰小儿尿白如米泔状由乳哺失节有伤于脾致令清白不分而色白也久则成疳此亦心膈 
伏热 
兼而得之全婴方云小便初出微赤良久白浊者乃热疳之邪也初出黄白久白浊者乃冷疳之候也冷 
者益黄散主之热者牛黄丸主之冷热者芦荟丸主之纯下白浊者浓朴丸主之诸失津液欲成疳而小 
便白者茯苓散主之可也 



<目录>卷之二十・小便诸证门

<篇名>论小儿疝证

属性：内经大奇论曰肾脉大急沉肝脉大急皆沉为疝证心脉弦滑急为心疝肺脉沉弦为肺疝盖疝者 
寒气结 
聚之所为故令腹脐绞痛者是也又巢元方曰诸疝者阴气积于内复为寒疝所伤荣卫不调二气虚弱 
风冷入腹而成故脉经云急者紧也紧则为寒为实为痛血为寒泣则为瘕气为寒聚为疝仁斋曰 疝 
者阴核气结肿大而吊痛也多因小儿啼怒不止伤动阴气故阴气下结聚而不散得之或胎妇啼泣过 
伤令儿生下小肠气闭亦变此候惟是不得流行加以风冷入焉血水聚焉故水气上乘于肺先喘急以 
后疝痛其状有如桃核者亦有稀软者亦有外肾肿大者亦有木硬者脐下痛楚皆不能忍用药行心气 
逐肾邪利其大小便更无补法并用五苓散当归散川楝散主之 



<目录>卷之二十・小便诸证门

<篇名>灸法

属性：小儿疝卵偏肿者灸囊后缝十字纹上三壮春灸夏较夏灸秋较秋灸冬较冬灸春较 
小儿阴肿灸内昆仑二穴各三壮取法在内踝后五分筋骨间陷中是穴灸小便淋沥法炒盐不以 
多少热填满病患脐内是神关穴也却用小麦大艾炷灸七壮良验或灸三阴交穴 



<目录>卷之二十・小便诸证门\小便诸证方

<篇名>治淋之剂

属性：\x香芎丸\x 治小儿诸淋证若患风闭尤妙 
香附 川芎 赤茯苓（各半两） 海金沙 滑石（各一两） 枳壳 泽泻 石苇 槟榔（各 
二钱半） 
上为末糯米粉煮为清糊丸麻子大每服三十三丸至五十五丸或七十七丸并用麦门冬熟水送 
下若小便涩痛滴三五点者取长江顺流水用火微温入盐少许调匀空心咽服 
\x葵子散\x 治小儿诸淋 
葵子 车前子 木通 桑白皮（炒） 瞿麦 赤茯苓 山栀子 甘草（炙等分） 
上水一盏煎服 
\x导赤散\x 治小儿血淋 
生干地黄 木通（各二钱） 黄芩 甘草（生各二钱） 
上为末每服一钱井水入灯心煎服仍以米饮调油发灰空心灌下 
\x局方五淋散\x 治膀胱有热水道不通淋沥不出或尿如豆汁或成沙石或如膏或热怫便血 
赤茯苓（六钱） 赤芍药 山栀子（各二钱） 当归 甘草（各五钱） 
上 咀每服三钱水一小盏入灯心煎服 



<目录>卷之二十・小便诸证门\小便诸证方

<篇名>治小便闭塞之剂

属性：\x五苓散\x 治小便闭塞不通 
猪苓 泽泻 白术 茯苓 官桂 
上锉散水一盏加车前子煎服 
\x木通散\x 治小儿上焦热小腑闭烦躁生嗔及淋涩诸疮丹毒 
木通 地 蓄（各半两） 大黄 甘草 赤茯苓（各三钱） 瞿麦 滑石 山栀仁 车前 
子黄芩（各二钱半） 
上水一钟灯心三茎或入薄荷煎服 
\x清肺散\x 治渴而小便闭或黄或涩 
五苓散加琥珀（半钱） 灯心（一分） 木通（七分） 通草（一分） 车前子（炒一分） 瞿麦 
（半钱） 蓄（七分） 
上为粗末每服三钱水煎食前服 



<目录>卷之二十・小便诸证门\小便诸证方

<篇名>治阴肿之剂

属性：\x桃仁丸\x 
桃仁（浸去皮麸微炒三钱） 辣桂 牵牛（微炒取仁） 白蒺藜（炒香捣去刺） 牡丹皮 北 
大黄（各二钱） 
上为末炼蜜丸麻子大每服五丸或七丸青皮木香葱白入盐少许煎汤灌下煎大流气饮研青木 
香灌下亦可丹溪一方用木通甘草黄连当归黄芩煎服 
敷药 
牡蛎灰（二分） 干地龙（一分） 
上为细末津唾调敷外肾热者鸡子清调敷 
\x牡蛎散\x 治小儿外肾肿大茎物通明 
牡蛎粉（研十分细先以唾津涂肿处次以牡蛎粉糁） 
又方 治小儿卵肿研桃仁唾调敷 



<目录>卷之二十・小便诸证门\小便诸证方

<篇名>治遗尿之剂

属性：\x鸡肠散\x 治小儿尿床遗溺不自知觉 
鸡肠（烧） 牡蛎灰 白茯苓 真桑螵蛸（微炒各半两） 辣桂 龙骨（各二钱半） 
上粗末每服一钱姜枣煎服 
又方 
鸡 （一具） 鸡肠（一具烧存性） 
上为末每一钱酒调下男用雌鸡女用雄鸡 



<目录>卷之二十・小便诸证门\小便诸证方

<篇名>治尿白之剂

属性：\x茯苓散\x 
京三棱 蓬莪术（煨） 缩砂仁 赤茯苓（各半两） 青皮 陈皮 滑石 甘草（微炒） 
上为末每服一钱麦门冬灯心煎汤调下 
又方 
大甘草头煎汤服 



<目录>卷之二十・小便诸证门\小便诸证方

<篇名>治疝之剂

属性：\x当归散\x 
辣桂 牵牛（炒取各半两） 当归 北大黄 桃仁（浸去皮焙各二钱半） 全蝎（一钱半） 
上细锉每一钱水一盏入蜜煎服以利大便利后用青皮陈皮茯苓木香缩砂甘草和胃 恶证唇 
青不治 
\x川楝散\x 治小儿疝气小腹痛引腰脊挛曲身不能直 
木香 槟榔 三棱 蓬术（炮） 青皮（去白） 陈皮 川楝肉 芫花（米醋炒各半两） 川巴豆肉（不去油一钱） 
上细末飞面糊丸麻子大每服三丸空心服下前一服姜汤送下 



<目录>卷之二十一・丹毒门、附风毒、惊丹

<篇名>小儿丹毒论

属性：夫热与血相搏而风冷乘之所以赤肿游而遍体也此由乳母酒面煎炒过食与夫烘衣与儿不候 
冷而 
即着多成此疾或发于手足或发于头面胸背令儿燥闷腹胀其热如火痛不可言才有入腹入肾之证 
便 
不可救杨氏曰丹有五色乃血热风毒有盛有衰夹冷夹热故其色变易不同经云赤紫丹瘤皆心火内 
郁而发赤如丹砂故名丹毒盖心主血热为血之媒 
谓应火而色也乃心家血热盛以动之是以游走遍体自腹生出四肢者易治自四肢生入腹者难治矣 
通用败毒散加紫草茸外用白玉散敷之大抵治小儿丹毒必先服表药内解热毒方可涂敷既毒瓦斯无 
所泄而入里害人有身上发时亦如前证不甚燥痒但见出浮于遍体神昏不悦名阴湿毒证此二证不 
问赤白若入腹入肾多致为害不可轻视如常自取困耳 



<目录>卷之二十一・丹毒门、附风毒、惊丹

<篇名>论小儿风毒

属性：风毒者因惊风之后风从气行血从气使毒瓦斯蓄于皮肤流结而为肿毒遂成顽核赤色多在腮颊 
之间 
或耳根骨节之处重则成痈成疖谓之遁毒风宜以百解散当归散倍加枳壳大黄或皂角刺薄荷之类 
如结在腮颊者治用乌豉膏以护咽喉外则敷以拂毒散及外消散之类若因跌扑破横皮肤风邪侵袭 
伤处发肿谓之破血伤风可投疏风散活血散黄芩 
四物之类 



<目录>卷之二十一・丹毒门、附风毒、惊丹

<篇名>论小儿惊丹

属性：曾氏曰婴孩生后百日之内半岁以上忽两眼胞红晕微起面带青黯色而夜烦啼或脸如胭脂此 
伏热 
在内亦有脸不红者始因居胎之时母受重惊邪伤胎气递相传袭降生之后复受热毒或 
再有惊有热热气内蕴形之于外初时散生满面状如水痘脚微红而不壮热出没休息无定次到颈项 
赤如丹砂名为惊丹以四圣散先洗其月次用百解散以解惊热丹毒甚则以四物加黄芩之类如惊丹 
发至胸膈乳间微有痰喘作痛急宜宣毒拔毒免至内流为害不浅以五和汤加升麻生干地黄灯心之 
类如此调治不生他证投万安饮主之 



<目录>卷之二十一・丹毒门、附风毒、惊丹\丹毒诸方

<篇名>治丹毒之剂

属性：\x葛根白术散\x 治小儿赤白丹毒 
白术（一钱） 茯苓（二钱） 木香（一钱半） 甘草（二钱半） 葛根（三钱） 枳壳（一钱） 
上锉散用水一盏不拘时服 
\x犀角解毒散\x 治小儿赤丹瘤壮热狂燥 睡卧不安胸膈闷满咽喉肿痛遍身丹毒 
牛蒡子（炒一两五钱） 甘草（二钱半） 荆芥穗（五钱） 防风（二钱半） 犀角（一钱半） 
上锉散用水煎不拘时服 
\x防风升麻汤\x 治小儿丹瘤赤肿 
防风 升麻 山栀（去壳） 麦门冬（去心） 木通 甘草节（各一钱） 
上 咀用淡竹叶三片煎食远服 
\x绿袍散\x 
绿豆（五钱） 大黄（二钱） 
上为极细末用生姜薄荷汁入蜜涂 
\x白玉散\x 
白玉（即滑石） 寒水石（二钱半） 
上为极细末用醋调或井水调涂 
碧雪芒硝 青黛 寒水石 石膏朴硝 马牙硝 甘草（各一钱） 
上为极细末敷 
\x水黄散\x 治小儿赤瘤丹毒丹铍刀子疏去瘤头赤晕恶血毒汁 
土硝（五钱） 大黄（一钱） 
上为极细末用新井水调匀涂 



<目录>卷之二十一・丹毒门、附风毒、惊丹\丹毒诸方

<篇名>治风毒之剂

属性：解散风毒 
\x百解散\x 
甘葛（二两半） 升麻 赤芍药（各二两） 黄芩（一两） 麻黄（七钱半） 薄桂（二钱半） 甘草（一两半） 
上用水一小盏姜三片葱一根风热盛加薄荷 
\x当归散\x 
当归 赤芍药（各二两） 大黄（一两二钱） 川芎 麻黄（各半两） 甘草（一两） 
上水一钟姜三片煎服 
\x拂毒散\x 治小儿诸风热阴毒肿核已结成未穿溃或正发者 
半夏（一两） 贝母 大黄 朴硝 五倍子（各二钱半） 
上为末用醇醋或一钱二钱涂患处如干再涂仍服疏风化毒之剂余药成末除朴硝临入杵匀用 
\x外消散\x 
大黄 牡蛎（各半两） 朴硝（二钱） 
上为末炒一钱或二钱取田螺三枚净洗再以水半盏浸过一宿去螺用水调涂肿处即消 



<目录>卷之二十一・丹毒门、附风毒、惊丹\丹毒诸方

<篇名>治破血伤风之剂

属性：\x疏风散\x 治小儿薄劣疏触头脑或弄刀锥因而破 
荆芥（一两） 防风（二钱半） 甘草（二钱） 
上为末每服一钱无灰酒调服葱汤亦好 
\x活血散\x 治小儿破血伤风 
当归 生地黄 川芎 红花 赤芍药 苏木（各半两） 甘草（三钱） 
上水一钟煎至大分温服 



<目录>卷之二十一・丹毒门、附风毒、惊丹\丹毒诸方

<篇名>治惊丹之剂

属性：\x黄芩四物汤\x 治小儿惊丹 
当归 地黄 川芎 赤芍药（各钱半） 
黄芩上水一小盏煎至六分温服 
\x五和汤当归\x 赤茯苓各半两甘草 大黄 
枳壳（各七钱半）上水一盏煎六分无时温服 
\x三解散\x 治小儿惊丹面红目赤口疮痰嗽 
人参 防风 天麻 茯神 
郁金无以山栀代之 白附子 大黄（各二钱半） 赤芍药 黄芩 僵蚕（各五钱） 全蝎（十 
五尾去尖） 枳壳（二钱） 粉草（六钱） 
上为末每服半钱用温薄荷汤或灯心汤调服 



<目录>卷之二十二・黄胆门

<篇名>脉法

属性：脉经曰脉沉渴欲饮水小便不利者皆发黄胆凡发黄寸口无脉鼻气冷并不可治 



<目录>卷之二十二・黄胆门

<篇名>论小儿诸疸之由

属性：钱氏曰凡小儿身皮目皆黄者黄病也身痛膊背强大小便涩一身皆黄面目指爪皆黄小便如屋 
尘色 
着物皆黄渴者难治此黄胆也二证多得于大病后又有一证生下百日及半身不因病后身微黄者胃 
热也 
大人亦同又有面黄腹大食土渴者脾疳也又有目生而身黄者胎疸也经云诸疸皆属于热色深黄者 
是也 
若淡黄兼白者胃怯胃不和也丹溪云不必分五同是湿热如 曲相似此理甚明全婴方论云夫发黄 
者皆由寒湿之气蕴结于脾胃蒸发而成也阳明病无汗小便不利心中热壅必发黄巢氏曰小儿百日 
半岁非伤寒瘟病而身微黄者亦是脾胃热忌不可灸也灸之则热甚此是将息过度所为微薄其衣欲 
与除热丸散投之自歇不得妄与汤剂及灸为害不浅浅也 
论发黄治例 
难知云色如熏黄乃湿病也一身尽痛色如橘子黄者黄病也一身不痛干黄燥也小便自利四肢 
不 
沉重渴而引饮者栀子柏皮汤湿黄脾也小便不利四肢沉重似渴不欲饮者大茵陈汤若大便自利而 
黄者茵陈栀子黄连三物汤往来寒热一身尽黄者小柴胡加栀子汤罗谦甫云小儿季夏身体蒸热胸 
膈烦满皮肤如渍橘之黄眼中白睛亦黄筋骨痿弱不能行立此由季夏之热加以湿气而蒸热搏于经 
络入于骨髓使脏气不平故脾遂乘心湿热相合而成此疾也盖心火实则身体蒸热胸膈烦满脾湿 
胜则皮肤如渍橘之黄有余之气必乘已所胜而侮不胜是肾肝受邪而筋骨痿弱不能行立内经言脾 
热者色黄而肉蠕动又言湿热成痿信哉所言也所谓子能令母实实则泻其子也盖脾土退其本 
位肾得复心火自平矣又内经曰治痿独取于阳明正谓此也加减泻黄散主之 
\x加减泻黄散方\x 此药退脾土复肾水降心火 
黄连 茵陈（各五分） 黄柏 黄芩 
茯苓 山栀（各三分） 泽泻（二分） 
上 咀都作一服水一盏煎至六分去渣稍热服食后一服减半待五日再服而良愈 
内经云土位之主其泻以苦又云脾苦湿急食苦以燥之故用黄连茵陈之苦寒除湿热为君肾欲 
坚急 
食苦以坚之所以黄柏之苦辛寒强筋骨为臣湿热成烦以苦泻之故以黄芩山栀子之苦寒止烦满为 
佐湿淫于内以淡泄之故以茯苓泽泻之甘淡利小便导湿为使也 
\x茵陈汤\x 治小儿阳明病发热汗出者此为热越不能发黄也身无汗剂颈而还小便不利渴欲饮 
水者此为瘀热在里必发黄伤寒七八日身黄如橘色小便不利腹痛者并主之 
山茵陈 栀子仁 川大黄 
上等分 咀水煎加减服日进三服小盒饭利尿如皂荚汁状色正赤一宿腹减痛黄随小便中去 
\x栀子柏皮汤\x 治小儿身黄发热 
栀子仁（十个） 甘草（一两炙） 黄柏（二两） 
上 咀水一小盏煎六分加减服 
\x犀角散\x 治小儿黄胆一身尽黄 
犀角（一两） 茵陈 栝蒌根 升麻 龙胆草 生地黄（各半两寒水石） 
上 咀水一盏煎六分温服一方治小儿忽发黄面目皮肉尽黄栝蒌汁和蜜服之良验 
\x瓜蒂散\x 治小儿三岁忽发心满坚硬脚手心热则变为黄病不急治杀人 
瓜蒂（七个） 赤小豆（七粒） 秫米（七粒） 
上为末用一字吹两鼻内令黄水出未尽再用水调服之得吐黄水即瘥一方瓜蒂一两赤小豆四 
两为末每服一钱湿水调服药下即卧当有吐以吐清黄汁为妙虚人不可用 
\x茯苓渗湿汤\x 治小儿黄胆寒热呕吐而渴欲饮冷水身体面目俱黄小便不利不得安卧不思食 
白茯苓（五分） 泽泻（三分） 茵陈（六分） 猪苓（二钱） 
黄芩 黄连 栀子 防己 白术 苍术 陈皮 青皮 枳壳（各二钱） 
上锉散水一小盏煎六分徐徐湿服 
\x丹溪一方\x 治小儿吐泻黄胆 
三棱 蓬术 青皮 陈皮 神曲 麦芽 黄连 甘草 白术 茯苓 
上为末温水调服伤乳食吐泻加山楂时气吐泻加滑石发热加薄荷 



<目录>卷之二十三・诸血门

<篇名>论小儿吐血衄血便血下血

属性：全婴论云夫吐血者荣卫气逆也荣者血也卫者气也荣卫相济不失常道一有所胜则致妄行血 
也决之东则东流决之西则西流气之使血其势如此巢氏云血者是有热气盛而血虚热乘于血血性 
得热则流散妄行气逆则血随气上故令吐血也又或饮食太饱之后脾胃内冷不能消化忽吐所食之 
物气血相冲因伤肺胃亦令吐血若久嗽气逆面目浮肿而嗽吐血者是虚损也 
衄血者是五脏热结所为也血随气行通流脏腑冷热调和不失常度无有壅滞亦不流溢血得寒 
而凝 
结得热而流散热乘于血血随气发溢于鼻窍也又有因伤寒瘟疫诸阳受病不得其汗热伤于五脏故 
从而出也 
大便下血者是大肠热结损伤所为也藏气既伤风邪自入或蓄热或积冷或湿毒于脾胃或疳食 
伤于脏 
腑因兹冷热交系疳湿互作致动血气停留于内凝滞无归渗入肠中故大便下血也或有腹胀冷气在 
内攻冲亦令大便下血又因风冷乘虚客入脾胃或瘀血在于肠胃湿毒下如豆汁又疳伤于脏亦能便 
血若上焦心肺积热施注大肠亦令大便下血也亡血脾弱必渴久则血虚其人必肌体萎黄头发不黑 
矣 
溺血者盖心主血与小肠相合血之流行周遍经络循环脏腑若热聚膀胱血渗入脬故小便血出 
也 



<目录>卷之二十三・诸血门

<篇名>血证诸方

属性：\x黄芩汤\x 治小儿衄血吐血下血 
上以黄芩为末炼蜜丸如鸡头大三岁一丸浓盐汤下柏叶石榴花为末吹鼻治衄血吐血一方定 
州瓮器末治呕血破血止血 
\x柏枝饮\x 治小儿衄血吐血 
柏枝（干者） 藕节（干者） 
上等分为末三岁半钱藕汁入蜜沸汤调下一方白芍药为末磨犀角汁调治咯血衄血 
\x龙胆丸\x 治小儿衄不止 
黄连 龙胆草 
上等分为末糊丸如小豆大三岁三十丸或作散子以浓盐水送下 
\x柏皮汤\x 治小儿衄血 
柏皮（一两） 栀子（一两） 甘草（炙半两） 
上 咀三岁一钱水一小盏煎三分去滓 
一方剪金花叶阴干水煎服 
一方白芨末水调涂鼻上并囟门立止 
\x辰胶散\x 治小儿吐血 
阿胶（炒） 蛤粉（等分） 辰砂（少许） 
上为末和粉红色三岁一钱藕汁和蜜调下 
\x胶黄散\x 治小儿大衄口鼻耳出血不止十五六岁儿阳盛多此病 
阿胶（一两） 蒲黄（半两） 
上为末三岁半钱生地黄汁微煎调下食前 
\x五倍丸\x 治小儿大便下血如肠风脏毒 
上以五倍干为末炼蜜丸如小豆大三岁三十丸米汤空心下 
\x诃灰散\x 治小儿因疳大便有血 
上以诃子烧灰存性一半为末米汤调下食前三岁一钱 
\x桃胶丸\x 治小儿小便出血阴茎中痛 
上以桃胶一块如枣大水一盏半煎三分日进三服下石子如豆石尽止药 
\x火府散\x 治小儿小便出血 
木通 生地黄 甘草 黄芩 
上为末水一盏煎六分不时温服 



<目录>卷之二十四・诸汗门

<篇名>论小儿诸汗

属性：夫汗者心之所藏在内为血发外者为汗盖汗乃心之液故人之气血平则宁偏则病经云阴虚阳 
必凑 
则发热而自汗阳虚而阴必乘则发厥而自汗皆由阴阳偏胜而致也小儿血气嫩弱肤腠未密若浓衣 
温暖熏蒸脏腑脏腑生热热搏于心为邪所胜故液不能内藏熏出肌肤则为盗汗也又或伤于冷热冷 
热交争阴阳不顺津液走泄亦令睡中汗自出其间有虚实之证虚者谓诸病后大汗后血气尚弱液溢 
自汗或潮热或寒热发过之后身凉自汗日久令人黄瘦失治则变为骨蒸疳劳也丹溪云盗汗者谓睡 
而汗出也不睡则不出汗出方其睡熟也 然出焉觉则止而不复出矣亦是心虚宜敛心气益肾水 
使阴阳调和水火升降其汗自止钱氏云上至头下至项谓之六阳虚汗不须治之 



<目录>卷之二十四・诸汗门

<篇名>诸汗治法

属性：钱氏云小儿睡而汗自出者肌肉虚也止汗散主之遍身汗出者香瓜丸主之上至胸下至脐此胃 
虚也当补脾益黄散主之 
脾虚泄泻自汗遍身冷而出有时遇泻则无泻过则有此候大虚急当补脾宜益黄散参苓白术散 
附子理中汤之类 
肺虚自汗其候右脸色多 白肺脉按之无力盖久因咳嗽连声不已痰少不治乃肺经气上壅致 
令汗出宜补肝散藿香饮调脾此又益母救子之义也 
慢惊自汗遍体俱有其冷如冰此证已危金液丹固真汤主之 
有实证自汗外因感冒风邪发热无间昏醒浸浸汗出或浓衣卧而额汗出也当救表解肌用百解 
散止汗散主之 
小儿无疾但睡中遍身汗出如水觉而经久不干此名积证盗汗脾冷所致宜三棱散次益黄散主 
之 
有时时冷汗渐出发根如贯珠面额上 然此为惊汗宜镇惊丸琥珀抱龙丸及茯神汤加麻黄 
根取 
效有病困睡寐中而身体汗流此因阳虚所致久不已令人瘦瘠心气不足津液妄出故也用茯神汤加 
黄与之 



<目录>卷之二十四・诸汗门

<篇名>自汗诸方

属性：\x团参汤\x 治小儿虚汗或心血液盛亦发为汗此药收敛心气 
新罗人参 川当归（各三钱） 
上锉细用雄猪心一个切三片每服二钱猪心一片井水一盏半煎至一盏食前两次服 
\x止汗散\x 治小儿睡而自汗 
故蒲扇灰（如无扇只将故蒲烧灰） 
\x扑汗方\x 
黄连 牡蛎粉 贝母（各半两） 米粉（一升敷之） 
\x牡蛎散\x 治血虚自汗或病后暴虚津液 
牡蛎（一两） 黄 生地黄（各一两） 
上锉散每服二钱或加浮麦煎 
\x通神丸\x 治小儿夜间通身多汗 
龙胆草（不拘多少） 一方加防风 
上为末醋糊丸绿豆大每服五七丸米饮下 



<目录>卷之二十五・咽喉齿舌门

<篇名>咽喉

属性：咽喉者为一身之总要与胃气相接呼吸之所从出若胸膈之间蕴积热毒致生风痰壅滞不散发 
而 
为咽喉之病喉内生疮或状如肉腐为KT 为痛窒塞不通吐咽不下甚则生出重舌治之尤宜先去风痰 
以 
通咽膈然后解其热毒迟则有不救之患大抵咽喉之疾本伤热毒上攻也四时受热藏于心肺之间宜 
所触上攻咽喉所谓肾伤寒也然其证有肉蛾有重舌木舌胙腮有悬痈肿胀有里外皆肿甚者上攻头 
面皆肿大法先洗口中舌上白胎其次扫去风涎如此单双肉蛾可针则针有不可针者则用熏掺药退 
后 
方根据次用药轻者服药而自退不须用针及药点其疮其疮自消也缠喉风者乃心胸蓄热生风积聚风 
痰而作也若鼻青黑塞噎头低痰如胶色不可治 



<目录>卷之二十五・咽喉齿舌门

<篇名>齿证

属性：钱氏曰小儿变蒸乃骨之余气自胸分入龈中作三十二齿而齿牙不及三十二数者由变不足其 
常 
也或二十八日即至长二十八齿又云小儿变蒸蜕齿者如花之易苗所谓不及三十二齿由变之不及 
齿当与变日相合也年壮观齿方明齿生迟者乃禀受肾气不足即髓不强盖骨之所络而为髓不足故 
不能充于齿所以齿生迟也故初生儿有重龈重 者由其血气不收敛成肉故颊里上有物如芦HT 
盛 
水状肿者名重 有着齿龈者名重龈治法当以绵缠长针留两处如粟米大以刺之令泄出血汁先用 
淡盐汤洗拭次用一字散即愈 



<目录>卷之二十五・咽喉齿舌门

<篇名>舌证

属性：夫舌者心之候脾之脉络于舌者也脏腑壅滞心脾积热热气上冲故令舌肿渐渐胀大塞满口中 
是为 
木舌若不急疗必至害人宜用紫雪竹沥调服即愈重舌者亦心脾有热也盖心候于舌所主者血脾之 
络脉出于舌下若心脾有热则血气俱盛附舌根而重生一物形如舌而短小也谓之重舌以真蒲黄和 
黄柏末点之或牙硝亦可钱氏云脾脏微热令舌络微紧时时舒舌治勿用冷药及下之当少以泻黄散 
渐服之亦或饮水者医疑为热必以冷药下之非也饮水者脾胃虚津液少也又加面黄肌瘦五心烦热 
即为疳瘦宜加胡黄连丸辈大病者已用药弄舌者凶 



<目录>卷之二十五・咽喉齿舌门

<篇名>治咽喉之剂

属性：\x化毒汤\x 治小儿解风热上攻咽喉肿痛乳食不便 
桔梗（去芦炒五钱） 薄荷叶（二钱半） 荆芥穗 甘草（各二钱半） 山豆根（一钱半） 牙 
硝（二钱） 硼砂（二钱） 朴硝（一钱） 雄黄（水飞） 朱砂（水飞各二钱） 
上为极细末敷或温汤调不拘时候服少与含咽 
\x甘桔汤\x 治小儿感冒风热火气熏逼痘疮蕴毒上攻咽喉肿胀痰气不顺咳嗽失音 
人参（去芦五钱） 桔梗（蜜浸炒一两） 甘草（半生半炙五钱） 
上锉散用水煎不拘时候 
\x立效散\x 治小儿咽喉痹痛不能吞咽 
硼砂 龙脑 雄黄 朴硝（各半钱） 
上为极细末干掺 
\x吹喉散\x 治小儿咽喉肿痛气塞不通 
甘草（生二钱半） 朴硝（一两） 
上为细末干掺咽喉中如肿甚者用小竹管吹入喉内 



<目录>卷之二十五・咽喉齿舌门

<篇名>治齿牙之剂

属性：\x麦门冬散\x 治小儿客热胃中齿龈肿痛或出鲜血 
人参 麦门冬（去心） 天门冬（去心） 生地黄 熟地黄 赤茯苓 白茅根（各三钱） 甘 
草（炙一钱） 
上 咀水一盏不拘时服 
\x芎 散\x 治小儿齿迟不生以此药末擦牙根即生 
芎 生地黄 山芋 当归 芍药 甘草（各等分） 
上为末每服二钱白汤下或用擦牙龈上 
\x细辛散\x 治小儿风蛀牙疼腮颔浮肿 
荆芥穗 细辛（各一两） 砂仁（半两） 白芷 红椒 草乌（各二钱） 鹤虱 猪牙皂角 
荜茇（各半两） 
上为末每用少许频擦患处有涎吐之仍用水灌漱 



<目录>卷之二十五・咽喉齿舌门

<篇名>治重舌木舌弄舌之剂

属性：\x乌鱼散\x 治小儿心脾有热一则血气俱盛其舌下近舌根生形如舌者谓之重舌 
乌鱼骨（五钱） 蜣螂（二钱半） 蒲黄（二钱半） 白矾（ 半分） 
上为极细末用鸡卵黄调匀涂舌上咽津无妨 
\x青液散\x 治小儿重舌及口疮 
青黛（一钱） 龙脑（一字） 朴硝（一钱） 
上为细末用蜜调鹅翎蘸少许敷之 
\x当归连翘汤\x 治小儿心脾有热舌下有形如舌而小者谓之重舌 
当归尾 连翘 川白芷（各三钱） 大黄（煨） 甘草（各一钱） 
上 咀用水一小盏煎食前服 
\x泻黄散\x 治小儿木舌 
藿香叶（三钱半） 山栀（五钱） 石膏（二钱半） 甘草（二钱） 防风（二两） 
上锉散用水小盏不拘时服 
\x川硝散\x 治小儿木舌 
朴硝（五钱） 真紫雪（一分） 盐（半分） 
上为细末入竹沥三两点用白汤调敷咽津无妨 
\x一捻金散\x 治小儿重舌木舌 
雄黄（二钱） 硼砂（一钱） 脑子（少许） 甘草（半钱） 
上为细末干掺舌上或用蜜汤调鹅翎刷胭 



<目录>卷之二十六・耳目口鼻门

<篇名>论小儿耳目口鼻诸证

属性：耳者肾之候小儿肾气实其热上冲于耳遂使津液壅滞为稠脓为清汁者此也亦有沐浴水入耳 
中水 
湿停留搏于血气酝酿成热亦令耳脓久不瘥变成聋以龙骨散主之又汤氏云有五般停耳候停耳者 
常有黄脓出也脓耳者常有红脓出也缠耳者常有白脓也五耳者耳内疳臭震耳者耳内虚鸣时出青 
脓病虽五般其源一也皆由水入耳中而因有积热上壅而成若不早治久则成聋宜胭脂膏治之仍服 
化毒退热等剂即愈也 
钱氏曰目内赤者乃心家积热上攻宜导赤散主之淡黄者心虚热生犀散主之青者肝热泻肝丸 
主之 
黄者脾热泻黄散主之眼目视物不明不肿不痛不赤无翳膜或见黑花无眼光者是肝肾俱虚不可便 
服凉药宜地黄丸主之有痘疮入眼以决明散密蒙花散主之有小儿初生眼闭者由产母食热物毒物 
致成斯疾治法当以熊胆少许蒸水洗眼上一日七次如三日不开用生地黄汤服仍须乳母服山茵陈 
汤凡初生小儿须洗令净若洗不净则秽汁浸渍于眼 中使眼赤烂至长不瘥母食热物热药名曰胎 
赤有因难产胎气颇涩转侧瘥缓其血压于儿首遂致溅血渗下盛则灌注其眼不见瞳人轻则外胞肿 
赤上下弦烂若投凉药必寒脏腑宜与生地黄汤主之口糜者乃膀胱移热于小肠膈肠不便上为口糜 
心胃壅热水谷不传下传小肠以导赤散去小肠热五苓散泻膀胱热故以导赤散调五苓散主之鹅口 
者小儿初生口内白屑满舌上如鹅之口故曰鹅口也此乃胎热而心脾最盛重发于口也用发缠指头 
蘸薄荷自然汁水拭口内如不脱浓煮粟米汁拭之即用黄丹 过出火毒掺于患处口疮者乃小儿将 
养过温心脏积热熏蒸于上故成口疮也宜南星末醋调贴两脚心乳母宜服洗心散以泻心汤主之丹 
溪云一小儿口疮不下食众以狐惑治之必死后以矾汤于脚上浸半日顿宽以黄柏密炙僵蚕炒为 
末敷之立下瘥乳而安 
鼻为肺之窍因心肺上病而不利也有寒热者邪伤皮毛气不利而壅清道而为病也故小儿鼻塞 
者由 
肺气通于鼻气为阳若气受风寒停滞鼻开则成鼻塞气寒而津液不收则多鼻涕若冷气久不散脓涕 
结聚使鼻不闻香臭则 鼻若挟热则鼻干皆阻碍乳又小儿禀赋胎气充实三关九窍五脏六腑内外 
呼吸上下贯通流行百脉正顺三焦者皆由所协元命自然之气也凡产芽儿三朝五日六晨一腊忽然 
鼻塞吻乳不能开口呼吸者多是乳母安睡之时不知所持鼻中出息吹着儿囟或洗浴用水温冷气不 
通风邪所以致儿鼻塞 



<目录>卷之二十六・耳目口鼻门\诸方

<篇名>治小儿耳病之剂

属性：\x龙骨散\x 
明矾（ ） 龙骨（研各三钱） 黄丹（ 二钱） 胭脂（一钱） 麝香（少许） 
上细末先以绵杖子捻去水次用鹅翎吹药入耳本方加海螵蛸 
\x月蚀耳疮方\x 
胡粉和东壁土为末敷之 
又方虾蟆烧灰存性为末和猪脂敷 
\x蔓荆子散\x 治小儿上热耳出脓汁 
甘草（炙） 升麻 木通 赤芍药 桑白皮（炒） 麦门冬（去心） 生地黄 前胡 甘菊 
赤茯苓 蔓荆子 
上锉每服二钱姜三片枣一枚煎服 



<目录>卷之二十六・耳目口鼻门\诸方

<篇名>治眼目之剂

属性：\x生地黄汤\x 治初生小儿眼不开 
干地黄 赤芍药 川芎 当归（去芦） 栝蒌根 甘草 
上为细末少许用灯心煎汤调抹入口中速服 
\x真金散\x 治小儿初生洗眼不净则秽汁侵渍于眼 中使脸赤烂至长不瘥丹食热物热药名曰 
胎赤 
黄连（去须） 黄柏 当归 赤芍药（各一钱） 杏仁（去皮尖半钱） 
上锉散乳汁浸一宿晒干为极细末用生地黄汁调一字频频点眼新绵裹荆芥汤浸温时时洗浴 
母服 
\x洗心散\x 
甘草（生） 当归 麻黄 芍药 白术 荆芥穗 大黄（煨各半钱） 
上为极细末用生姜薄荷煎汤调化食远服 
\x四圣散\x 治小儿胎受热毒生下两目不开 
灯心 黄连 秦皮 木贼 枣（各五钱） 
上 咀用水小盏澄清频洗两目自开不拘时候 
\x辟尘膏\x 治小儿尘埃入目揩成肿痛发热啼哭油烟细墨 
上以墨新汲水浓磨入玄明粉半钱和匀为膏用笔多蘸点目内三五次忌热物 
\x牛黄膏\x 治小儿斗睛 
牛黄（半钱） 白附子（炮一钱） 桂（去皮一钱） 全蝎（去毒炒一钱） 川芎（一钱） 石膏 
（一钱） 白芷（二钱） 藿香叶 辰砂（水飞二钱） 麝香（一钱） 
上为极细末炼白蜜丸如芡实大用薄荷煎汤研化 



<目录>卷之二十六・耳目口鼻门\诸方

<篇名>治口疮之剂

属性：\x保命散\x 
白矾（ 一钱） 马牙硝（五钱） 朱砂（一钱） 
上为极细末每用一字取白鹅粪以水搅取汁调涂 
\x口角疮烂方\x 
发灰 为细末猪脂和敷 
\x胡黄连散\x 治小儿口糜 
胡黄连（五钱） 细辛 宣黄连（各三钱） 藿香（一钱） 
上四味为末每用半钱干掺口内频漱吐之 
\x绿袍散\x 治老幼口疮多时不效者 
黄柏（四两） 甘草（炙二两） 青黛（一两） 
上先杵二味为末入青黛同研匀每用半钱干掺口内忌醋酱盐一二日 
\x黄连升麻散\x 治小儿口舌生疮 
升麻（一两半） 黄连（七钱半） 
上为末绵裹含咽汁 



<目录>卷之二十六・耳目口鼻门\诸方

<篇名>治鼻病之剂

属性：\x开关散\x 
香附子（炒去皮） 川芎（去土） 荆芥穗 僵蚕（去嘴丝） 细辛叶 猪牙皂角 
上为细末入生葱白捣成膏用红帛盛夜睡贴囟门 
\x川芎膏\x 治小儿鼻塞 
川芎 细辛 本 川白芷 甘草（炙各三钱） 杏仁（去皮尖七个） 龙脑（半钱） 麝香 
（半钱） 
上为极细末炼白蜜丸如梧子大用灯心煎汤研化服如体弱者用新绵包一丸塞鼻孔中男左女 
\x细辛散\x 治小儿气塞多涕 
细辛 防风 川芎 前胡 人参 甘草（各一钱） 
上为极细末用乳香煎汤调化服 
\x万金膏\x 治小儿 鼻 
羌活 川芎 细辛 石菖蒲 木通 麻黄（各一钱） 龙脑 麝香（各半钱） 
上为极细末炼白蜜丸如梧子大用新绵包一丸塞鼻孔中男左女右 
\x牛黄犀角丸\x 治小儿肺壅鼻干 
牛黄（半钱） 犀角末 川芎 升麻 细辛 麻黄 甘草（炙各一钱半） 朱砂 龙脑（各 
半钱） 麝香（一半） 
上为极细末炼白蜜丸如芡实大用荆芥煎汤研化服 



<目录>卷二十七・杂证门

<篇名>囟陷证治

属性：始因脏腑有热渴引水浆致成泄痢久则血气虚弱不能上充脑髓故囟陷如坑不得平满狗头骨 
炙黄为末鸡子清调敷之 



<目录>卷二十七・杂证门

<篇名>囟填证治

属性：囟填者囟门肿起也脾主肌肉乳哺不常饥饱无度或寒或热乘于脾家致使脏腑不调其气上冲 
为之 
填胀囟突而高如物堆垛毛发短黄自汗之若寒气上冲则牢硬热气上冲则柔软寒者温之热者凉之 
齐量轻重 
兼与调气小儿汗盛风热交攻亦然未易退瘥 



<目录>卷二十七・杂证门

<篇名>解颅证治

属性：小儿年大头缝开解而不合也肾主髓脑也髓海肾气有亏脑髓不足所以头颅开而不能合凡脑 
髓欠少如木无根不过千日终无完日必成废人如与钱氏地黄丸 
大熟地黄（洗焙四钱） 山茱萸 干山药（各二钱） 泽泻（一钱） 牡丹皮 白茯苓（各一 
钱） 
上末炼蜜丸桐子大每服一二丸温熟水空心调下仍用大南星微炮为末米醋调敷于绯帛烘暖 
贴之 
又方 
华阴细辛（去苗土） 辣桂（去粗皮） 干姜（生） 
上等分为末乳汁调敷 



<目录>卷二十七・杂证门

<篇名>滞颐证治

属性：小儿滞颐涎流出而渍于颐间也涎者脾之液脾胃虚冷故涎液自流不能收约法当温脾 
半夏 木香（各半两） 川白姜（生） 白术 青皮 陈皮（各二钱半） 
上细末糕糊丸麻子大一岁十丸二岁二十丸米汤灌下 



<目录>卷二十七・杂证门

<篇名>语迟证治

属性：言心声也小儿受胎其母卒有惊邪邪气乘心故儿感受母气心不守舍舌木不通四五岁大不能 
言也菖蒲丸主之 
\x菖蒲丸\x 
人参 石菖蒲 麦门冬（去心） 川芎 远志（取用姜制炒） 当归（各二钱） 滴乳香 朱 
砂（各为另研） 
上末炼蜜丸麻子大每服十丸粳米饮下 



<目录>卷二十七・杂证门

<篇名>夜啼证治

属性：夜啼小儿藏冷也阴盛于夜则冷动冷动则为阴极发燥寒盛作疼所以夜啼而日歇也钓藤散主 
之 
\x钓藤散\x 
钓藤 茯神 茯苓 川芎 当归 木香（各一钱） 甘草（半钱） 
上末每服一钱姜枣略煎服其或心热而烦啼必有脸红舌白小便赤涩之证钓藤散去当归木香 
加朱砂末一钱研和每服一钱木香煎汤调下又 
有触犯禁忌而夜啼者醋炭熏服苏合香丸急以术驱之 



<目录>卷二十七・杂证门

<篇名>龟胸证治

属性：胸高肿满其状如龟此肺经受热所致也乳母酒面无度或夏月热烦热乳与儿得之或乳母多食 
五辛亦成此候 
川大黄（三分焙） 天门冬（去心） 杏仁（去皮尖） 百合 木通 桑白皮（炒） 甜葶苈（ 
炒烂） 石膏 
上末炼蜜丸绿豆大每服五丸食后临卧熟水化下 



<目录>卷二十七・杂证门

<篇名>龟背证治

属性：婴儿生下不能保护客风吹脊入于骨髓故也或小儿坐早亦致伛偻背高如龟背矣然此多成痼 
疾间 
有灼艾收功肺俞穴第三椎骨下两傍各一寸半膈俞穴第七椎骨下各一寸半以小儿中指中节为一 
寸艾炷如小麦大但三五壮为止 



<目录>卷二十七・杂证门

<篇名>脐病证治

属性：\x安脐散\x 治脐中汁出或赤肿 
白石脂末（焙出火气敷之日三度或油发灰敷或当归末敷） 
脐疮 
当归末敷或虾蟆灰敷亦好 



<目录>卷二十七・杂证门

<篇名>鹤节证治

属性：小儿禀受不足血气不充故肌肉瘦薄骨节呈露如鹤之膝抑亦肾虚得之肾虚则精髓内耗肤革 
不荣 
易为邪气所袭日就枯悴其殆鹤膝之节乎钱氏地黄丸本方加鹿茸酥炙牛膝各三钱修合服饵一同 
三岁以上与十五丸 



<目录>卷二十七・杂证门

<篇名>行迟证治

属性：骨者髓之所养小儿血气不充则髓不满骨故软弱不能行抑亦肾肝俱虚得之肝主筋弱而不能 
束也 
\x地黄丸\x 方见肾肝门加牛膝五加皮酒炙鹿茸 
虎胫骨（酒炙） 生干地黄 酸枣仁（酒浸去皮炒香） 辣桂 白茯苓 防风 当归 川芎 
牛膝（等分） 
上末每服一钱半以粥饮调次入好酒二点再调食前服日二剂 



<目录>卷二十七・杂证门

<篇名>疮癣证治

属性：\x鲫鱼方\x 治小儿白秃 
鲫鱼一尾重三四两者去肠肚以乱发填满湿 
雄黄 
上用末生麻油调敷先以蒸水洗拭后用药 
\x又方\x 桑榆白皮为末醋调敷 
\x又方\x 练 皮烧猪脂调敷 
\x又方\x 蛇皮烧存性为末猪膏调敷 
\x漏疮方\x 炼成松脂末并发灰生号丹填敷 
\x诸疮久不瘥方\x 
白胶香（半两碾末） 轻粉（二钱研和猪膏付或猪筒骨髓调白胶香即是松脂亦治大风以松脂熔炼 
投冷水中） 为末水调空心常服 
\x瘭疮方\x 治卒得瘭疮赤烂牛粪烧灰研细敷 
\x鱼脐疮方\x 疮头黑深破之黄水出四畔浮浆 
蛇蜕皮烧存性细研鸡子清调敷 
\x蠼 疮方\x 燕窠土研细猪脂调敷 
\x癣方\x 
水银（一分） 胡粉（二分水研入鸡冠血敷） 
\x前甲散\x 治小儿眉丛中生疮名曰炼银疮 
穿山甲前膊鳞炙焦为细末麻油轻粉调付敷 



<目录>卷之二十八・痘疮门

<篇名>脉法

属性：仁斋云小儿三部脉洪数往来大小不应指而疾速者为痘疮 
丹溪以耳后有红筋赤缕者为痘 



<目录>卷之二十八・痘疮门

<篇名>论小儿痘疮受病之由

属性：陈文中曰小儿在胎之时乃母五脏所养成形也其母不畏禁忌恣意所欲加添滋味好啖辛酸或 
食毒物其气抟于胞胎之中所以小儿在胞胎之时受得 
此毒名曰三秽液毒今痘疮者是三秽液毒所出也丹溪云其始发与伤寒相类故发热烦躁脸赤唇红 
身痛头疼乍凉乍热喷嚏呵欠咳嗽痰涎有因伤风伤寒而得者有因伤食呕吐而得者有因跌扑惊恐 
蓄血而得者或为撺眼噤牙惊搐如风之证或口舌咽喉肚腹疼痛之状疮从口腹中出故痛耳或为烦 
躁狂闷谵语之形或自汗或下利或发热或不发热证候多端卒未易辨亦须以耳冷足冷 冷验之盖 
谓疮疹属阳肾脏无证耳与 足俱属于肾故肾之部位独冷也然五脏三液所发各有一证心为红点 
以心主血色赤而小肝为水泡以泪出如水色赤而瘥大肺为脓泡以涕稠浊色白而大脾主结痂其色 
微黄惟肾不容毒归肾变黑则死矣大抵天地万物遇春而生至夏而长乃阳气熏蒸故得生成者也今 
痘疮之病脏腑调和血气充实自然易出易靥盖因外常和暖内无冷气之所由也故曰春夏为顺秋冬 
为逆此言大略耳凡先发搐而后痘者生疮已瘥而后风者死或吐或泻者死先发热自利而后疮出 
者存疮已发而后泄泻不止者亡疮黑而忽泻脓血痂皮者顺腹中有疮也泻血而水谷不消者逆脾胃 
虚也 
或泻血而疮坏无脓者死胃烂也钱氏曰一发便出尽者重疮夹疹者半轻半重出稀者轻外黑里白者 
微 
重也外白里黑者大重也疮端里黑如针孔者势剧也青干紫陷睡昏汁出不止燥热渴胀啼喘大小便 
不通者困也调护之法解毒和平安表而已虚者益之实者损之冷者温之热者平之是为权度借喻 
而言譬如龙炊之法但欲其松耳亦须谨避风寒使之气体和通其于粥饵则勿令饱而气实饥而内 
虚如此在疮家垂意焉 



<目录>卷之二十八・痘疮门

<篇名>论疮痘首尾不可汗下

属性：钱氏疗疮疹证候惟用温凉之剂治之又戒云不可妄下及妄攻发盖毒发于表如苟妄汗则荣卫 
一虚 
重令开泄转增疮烂由是风邪乘间变证者有之毒根于里如苟妄下则内气一虚毒不能出而返入焉 
由是土不胜水变黑归肾身体振寒耳 反热眼合肚胀其疮黑陷十无一生汗下二说古人所深戒以 
此观之疮疹证状虽与伤寒相似而其治法实与伤寒不同伤寒从表而入里疮疹从里而出表故也其 
或气实烦躁热炽大便秘结不通者宜略与疏之若小便赤少者分利之则热气有所渗而出凡热又不 
可骤遏但轻解之若无热则疮又不能发越也 



<目录>卷之二十八・痘疮门

<篇名>论痘疮服热药之误

属性：丹溪曰读前人之书当知其立言之意苟读其书而不知其意求通于用不可得也痘疮之论钱氏 
为详历 
举源流经络分明表里虚实开陈其施治之法而又证以论辨之言深得着书垂教之体学人读而用之 
如求方圆于规矩较平直于准绳引而伸之触类而长之可为无穷之应用也今人不知致病之因不求 
立方之意仓卒之际据证检方漫尔一试设有不应并其书而废之不思之甚也近因局方之教久行素 
问 
之学不讲抱疾谈医者类皆喜温而恶寒喜补而恶解利忽得陈氏方论皆燥热补剂其辞确其文简忻 
然用之翕然信之遂以为钱氏不及陈氏远矣或曰子以陈氏方为不足欤曰陈氏方诚一偏论虽然亦 
可谓善求病情者其意大率归重于太阴一经盖以手太阴属肺主皮毛也足太阴属脾主肌肉肺金恶 
寒而易于感脾土恶湿而无物不受观其用丁香官桂所以治肺之寒也用附子半夏所以治脾之湿也 
使其肺果有寒脾果有湿而兼有虚也量而与之中病则止何伤之有今也不然徒见其疮之出迟 
者身热者泄泻者惊悸者气急者渴思饮者不问寒热虚实率投木香散异 
功散间有偶中随手获效设或误投祸不旋踵何者古人用药制方有向导有监制有反佐有因用若钱 
氏方固未尝废细辛丁香白术参 等率有监制辅佐之药不专务于温补耳然其用凉药者多而于辅 
助 
一法略开端绪痴人之前不可说梦钱氏之虑至矣亦将有一候达者扩充推展而用虽然渴者用温药 
痒蹋者用补药自陈氏发之迥出前辈然其多用桂附丁香等燥热恐未为适中也何者桂附丁香辈当 
有寒而虚固是的当虚而未必寒者其为害当何如耶陈氏立方之时必有挟寒而痘疮者其用燥热补 
之固其宜也今未挟寒而用一偏之方宁不过于热乎予尝会诸家之粹求其意而用之实未敢据其成 
方也试举一二以证之从子六七岁时患痘疮发热微渴自利一小方脉视之用木香散每贴又增丁香 
十粒予切疑焉观其出迟固因自利而气弱察其所下皆臭滞陈积因肠胃热蒸而下也恐非有寒而虚 
遂急止之已投一帖矣继以黄连解毒汤加白术与十帖以解丁香之热利止疮亦出其后肌常有微热 
而手足生痈疖与凉剂调 
补逾月而安又一男子年十六七岁发热而昏目无视耳无闻两手脉皆豁大而略数知其为劳伤矣时 
里中多发痘者虽不知人与药则饮与粥则食遂教参 当归白术陈皮大料浓煎与之饮至三十余帖 
痘始出又二十余帖则成脓泡身无全肤或曰病势可畏何不用陈氏全方治之余曰此但虚耳无寒也 
只守前方又数十余帖而安后询其病因谓先四五日恐有出痘之病遂极力樵采连日出汗甚多 
若用陈氏全方宁无后悔至正甲申春阳气早动正月间邑间痘疮不越一家率投陈氏方童幼死者百 
余人虽由天数吾恐人事亦或未之尽也 
按钱氏论痘疮形色轻重困剧而用药已具其端绪矣至洁古又辩所兼之证及候音声察形气为 
病而 
处治之法可谓详悉但世俗不深味其意反有疑似丹溪先生所以言之喋喋也大抵世俗喜温而恶寒 
将钱氏之法推充多疑似如云不可妄下盖妄之一字戒慎之意当有可下之理也若疮疹初发有因里 
实而出不快渴而脉数便秘烦躁不下可乎有将靥之际里实而渴便秘身热不可下乎或云首尾俱不 
可下或指上吐下泻也但自 
病体虚实不等时令中法治之异要当适中病情尔故钱氏云看时月此句关系甚妙如冬月盛寒便难 
例用凉剂且小儿痘疮本五脏之毒所发非止属诸痛痒疮皆出心火之比故陈氏方一出亦多获效今 
人用钱氏方亦有致误者盖不善用兵之过非制法者之过也宜求平立方本旨矧岁气时临灾青浅深 
不同小儿体有虚实之异用药不可轻举详洁古以下数法中佐以风药是兼升发之意亦慎之也何热 
剂与香窜之药宣可例用乎然有毒入关窍肌骨肉邪气下陷用此而获生者或有之恐千百而一二也 
又按明医杂着云丹溪痘疮治法最为明备近法陈文中木香散异功散等方乃一偏之术若痘疮虚弱 
淡白色痒塌属虚寒者宜用之若发热壮盛齐涌红紫色燥痒此属热毒急宜凉血自陈文中方盛行后 
属虚寒者率得生属热毒者悉不救痘是胎毒古人治法只解毒然气血虚则又送毒瓦斯不出及不能成 
就故陈文中之法既行而解毒之旨遂隐故救得一边又害了一边今必详究丹溪之法通用斯无弊也 



<目录>卷之二十八・痘疮门

<篇名>论痘疮坏证治有三因

属性：一曰内虚泄泻二曰外伤风冷三曰变黑归肾盖内虚泄泻者或因脏腑怯弱其证已逆初发以来 
自然 
作泄或未发之前误服凉药以致泻下凡此者其疮不发每形见红小点而白或白而微黄如水泡之状 
治之当用参苓白术散南木香煎汤调下先与止泻然后以温和之剂发之外伤风冷者或因烦躁恶寒 
出头露面点点方萌遽为风冷所拆或疮出如珠妄为解脱以取冷快而风冷袭之凡此者轻则其状如 
螫色红而不发重则陷如石臼脚色白而不软治之当温血散寒邪用不换金正气散加川芎若恶寒隈 
人更加官桂紫苏然后与发之剂或内虚泄泻或外伤风冷荏苒经日胃气虚损由是而变坏焉致令耳 
反热青紫变黑此则肾证晓然矣盖肾属北方水是以其色黑其证逆治法先泻膀胱之府而后急与 
温脾若其疮不黑则断非肾证谨不可下请详审之泻膀胱法先用桂枝芍药大戟等分为末每服一钱 
枣汤调下次用宣风散一钱加青皮煎服若泻下恶物急与温脾汤剂继之疮痘为阴邪秽气所伤亦令 
变坏可用醋炭苏合香丸解之 



<目录>卷之二十八・痘疮门

<篇名>痘疮治法

属性：凡小儿痘疮已发并与紫草饮但觉身热证似伤寒若未见疮疑似未明且先与惺惺散参苏饮或 
人参 
羌活辈热甚则与升麻汤恐发得表虚也若初出时身热鼻尖冷呵欠咳嗽面赤方是痘出之候便宜服 
升麻葛根汤加山楂大力子其疮疏稀而易愈若初出时或未见时宜以丝瓜近蒂三寸连瓜子烧灰存 
性为末蜜水调服或砂糖拌干入朱砂末亦可多者可减少者可无初出时须着胸前若稠密急须消毒 
饮加山楂黄芩酒洗紫草减食加人参初发热之时便以恶实子为末蜜调贴囟上免有患眼之疾若初 
起时自汗不妨盖湿热熏蒸而然也 
凡痘疮须分表里虚实而治若吐泻少食为里虚不吐泻欲食为里实里实而补则结痈毒陷入倒 
靥为 
表虚灰白者亦表虚红活绽凸为表实表实而复补则溃烂不结痂痒塌者于形色上分虚实实则脉有 
力气壮虚则脉无力虚痒以实表之剂加凉血药实痒如大便不通者以大黄寒凉之药少与之下其结 
粪 
凡痘疮须分气虚血虚用药气虚者人参白术加解 
毒药血虚者以四物汤中加解毒药痘出时多常气血不足虚则黄 生血活血剂助之略佐以风药实 
则白芍药为君黄芩亦为君佐以白芷连翘续断之类黑属血热凉血为主白属气虚补气为主初出时 
色白者便大补气血参术 芎升麻干葛甘草木香丁香酒洗当归白芍药若大便泻加诃子肉豆蔻黑 
陷二种因气虚而毒瓦斯不能尽出者酒炒黄 紫草人参辈 
出太甚者人参败毒散犀角地黄汤疏则无毒密则有毒宜凉药解之虽数帖亦不妨无害眼之患 
炉灰色 
白静者作寒看齐勇者 发者作热看全白色将靥时如豆壳者盖因初起时饮水多其靥不齐俗呼倒 
靥不好但服实表之剂消化他大小便如大便秘通大便小便秘通小便小便赤涩者大连翘汤甘露饮 
大便秘结内烦外热者小柴胡汤加枳壳取当或少少四顺清凉饮 
颜色正者不须服药将欲成就却色淡者宜助血药用当归川芎酒洗芍药之类或加红花将成就 
之际 
却紫色者属热用凉药解其毒升麻葛根酒炒黄芩黄连及连翘之类甚者犀角大解痘毒疮干者宜退 
火止用轻剂荆芥升麻葛根之类疮湿者用泻湿乃 
肌表间湿宜用风药白芷防风之类咽痛者大如圣散鼠粘子汤喘满气壅者麻黄黄芩汤烦渴者甘草 
散乌梅汤下痢呕吐者木香汤理中汤 
钱氏曰黑陷青紫者百祥丸下之不黑者谨勿下余知其所下者泻膀胱之邪也小儿肾主虚不可 
泻但 
泻其膀胱以虚其腑则肾邪去矣又云下后身热气温欲饮水者可治水谷不消或寒战为逆余知其脾 
强者土可以制水也泻后温脾则人参茯苓白术等分浓朴木香甘草各炒为妙盖疮发肌肉阳明主之 
脾土一温胃气随畅独不可消胜已泄之肾水乎此钱氏不刊之妙旨也 
大小二便不可不通其有大便自调所下黄黑则毒瓦斯已减不必多与汤剂但少用化毒汤可也大 
小二腑一或闭焉则肠胃壅塞脉络凝滞毒瓦斯无从而发泄眼闭声哑肌肉黧黑不旋踵而告变矣 
凡痘疮属虚寒者直可延至十数日后方死属毒盛转紫者不过七八日盖胎毒自内出外一二三 
日方 
出齐毒瓦斯尚在内出至六日则当尽发于表七八九日成脓而结痂矣若毒瓦斯盛不能尽出过六日毒反 
入脏腑故须于六 
日以前毒瓦斯该出之时急服凉血解毒之药以驱出之六日以后医无及矣故其死最急若虚弱毒瓦斯少 
者只是气血不足不能贯脓成就故绵延日久而死此虚实轻重之分也若痘疮多者是毒瓦斯多便先宜 
解毒然多则恐气血周贯不足故随后亦宜兼补药以助成脓血也 
凡痘疮已出后而有声音者乃形病气不病也未出先声音不出者乃形不病而气病也若痘疮出 
而声音不出者是形气俱病也当清其肺宜用八风汤并凉膈散去硝黄 



<目录>卷之二十八・痘疮门

<篇名>痘疮不治证

属性：如冬月寒盛肾水得时多归于肾或先如疟后发渴其疮色如黯血此肾证也不治○春脓胞为金 
克木 
夏黑陷为水克火秋斑子为火克金冬疹子为土克水并逆舌黑或鼻有黑气并不治○疮已出而谵语 
为恶候燥渴小便涩泄泻不入食不治○疮成饼搭黯惨不发声音焦哑不治○啮齿眼闭而黑睛蒙昧 
无魂不治○面肿鼻陷频啮齿者不治○头面肿大疮尽瓜破或臭不可近或足冷至膝并不治○疮小 
黑而焦风攻颐颔唇项肿硬或胸高而突并不治 



<目录>卷之二十八・痘疮门

<篇名>痘疮诸方

属性：\x升麻汤\x 治小儿疮疹未出发热 
升麻 葛根 白芍药 甘草 
上 咀水一盏煎服 
\x钱氏四圣散\x 治小儿痘疮出不快 
紫草 木通 甘草（炙） 枳壳（炒） 
上等分为粗末每服一钱水一盏煎服加陈皮黄 
\x参苏饮\x 治小儿痘疮发热证似伤寒类似之间此服之最稳当 
前胡（去苗） 人参（去芦） 紫苏叶 干葛（洗） 半夏（汤泡七次姜汁制炒） 茯苓（去皮 
各三钱） 枳壳（去y麸炒） 陈皮（去白） 甘草（炙） 桔梗 
上 咀每服四钱水一盏半姜七片枣一枚煎六分温服 
\x惺惺散\x 治小儿风热及伤风时气痘疮发热 
白茯苓（去皮） 细辛（去叶） 桔梗 白术 栝蒌根 人参（去芦） 甘草（炙） 川芎（各 
等分） 
上为末每服一钱水一小盏薄荷三叶同煎四分温服如要和气入生姜煎服不拘时 
\x化毒汤\x 治小儿痘疮已出不快 
紫草 升麻 甘草（炙各等分） 
上 咀入粳米五十粒水煎 
\x陈氏异攻散\x 治小儿痘疮已靥之际头温足指冷或腹胀泄泻口渴气粗或身不热闷乱不宁卧 
则哽气烦渴切牙 
木香（三钱半） 官桂（二钱） 当归（三钱半） 人参（一钱半） 茯苓（二钱） 陈皮 浓朴 
（二钱半） 白术（二钱） 半夏（一钱半） 丁香 肉豆蔻（二钱半） 附子（二钱半） 
上为末每服二三钱水一小盏入姜枣煎服 
\x加味四圣散\x 治小儿痘出不快及变黑陷者 
紫草茸 木通 南木香 黄 （炒） 川芎 甘草（各等分） 
上为粗末每服三钱水一盏煎服如大便秘加枳壳少许大便如常加糯米百粒解毒能酿而发之 
\x变枣百祥丸\x 
红牙大戟（去骨一两） 青州枣（去核三十个） 
上用水一碗同煎至水尽为度去大戟不用将枣焙干可和作剂从少至多至利为度 
\x活血散\x 治小儿痘疮出不快 
白芍药（炒） 
上为末酒调服腹痛温热水调下 
\x紫草饮子\x 
紫草（一两） 
上锉细百沸汤一大碗沃之盖定勿令气出旋温服紫草能导大便发出亦轻 
\x紫草陈皮饮\x 
紫草（一分） 陈皮（半分） 
上为粗末新汲水煎服 
\x无价散\x 治小儿痘疮不出黑陷欲死者 
人猫猪犬粪腊月内烧为灰沙糖水调服 
\x当归丸\x 治小儿痘疮能食而大便秘 
当归（半两） 甘草（一钱） 黄连 大黄（各二钱半） 
上将归熬膏子入下三味末为丸渐加至利为度紫草木香汤 
紫草 木香 茯苓 白术（等分） 甘草（炒少许） 
上入糯米煎盖紫草能利大便木香白术所以佐之也 
\x紫草木通汤\x 治小儿痘疮出不快 
紫草 人参 木通 茯苓 糯米（等分） 甘草（减半） 
上锉散煎一钱温服内虚大便利者可入南木香去紫草 
\x犀角地黄汤\x 治小儿痘疮出太盛以此解之 
犀角屑 牡丹皮 芍药 生地黄 
上锉散每服二钱煎温服 
\x快 散\x 治小儿痘疮出不快 
紫草 蝉蜕 人参 白芍药（一分） 木通（一钱） 甘草（炙半钱） 
上锉散每服二钱煎温服 
\x丝瓜汤\x 发痘疮最妙 
用丝瓜连皮烧灰存性百沸汤调下 
\x调肝散\x 治痘疮出太盛宜服此令疮不入眼 
生犀（二钱半） 龙胆草（一钱） 黄 （半两） 大黄（二钱） 桑白皮（半两） 麻黄 钓藤 
（各一钱） 石膏（半两） 栝蒌仁 甘草（各二钱） 
上为粗末每服二钱水煎食后服 
\x陈氏木香散\x 治小儿痘疮腹胀泻渴 
木香 大腹皮 人参 桂心 赤茯苓 
青皮 前胡 诃梨勒（去核） 半夏（姜制） 丁香 甘草（各等分） 
上为粗散每服三钱水一盏生姜三片煎至六分去滓空心温服量大小加减 
\x独圣散\x 
穿山甲（汤洗每服半钱入麝香少许南木香煎汤调下或紫草煎汤入红酒少许调下） 
\x肉豆蔻丸\x 专治小儿痘疮里虚泄泻 
木香 缩砂仁（各三钱） 白龙骨 诃子（煨去核） 肉豆蔻（煨各半两） 赤石脂 枯白矾 
（各七钱半） 
上为细末稠面糊为丸如黍米大一周儿每服三五十丸三岁儿服百丸温米饮下泻甚者异攻散 
吞下泻止住服不止多服 
\x谷精草散\x 治小儿痘疮欲靥痘毒冲眼目翳膜遮障瞳人瘾涩泪出不止 
谷精草（一两） 生蛤粉（二两） 
上为细末用 猪肝一叶以刀批作片子掺药在内用草绳缚定以瓷器内贮水慢火煮熟令儿含 
之不拘时 
\x绵茧散\x 治小儿因痘疮身体及肢节上有疳蚀疮 
脓水不绝出蛾绵茧不拘多少 
上用生白矾捶碎入茧内令满以炭火烧白矾汁干尽取出研极细每用干贴疳疮口内 
\x雄黄散\x 
雄黄（一钱） 铜绿（二钱） 
上二味同研极细末量疮大小干糁其上 
\x败草散\x 治小儿疮烂脓汁不干者 
多年屋上烂茅草择净者为末掺之盖墙烂草亦佳多受风霜之气故能解痘疮毒 
\x不换金正气散\x 治小儿疮痘正出之时被天气寒冷初折内为乳食所伤气血壅遏荣卫不和毒 
气反复而不出 
陈皮 浓朴 藿香叶 半夏 甘草（炙） 
上 咀每服三钱姜三片枣一枚水一盏煎六分 
温服加紫草糯米同煎尤佳 
\x调解散\x 治小儿痘疮已发或为风冷所伤内气壅遏以致坚硬并主之 
青皮 陈皮 桔梗 枳壳 半夏 川芎 木通 干葛 
上锉散每服二钱姜三片枣一枚煎服 
\x连翘汤\x 治小儿痘疮壮热小便不通 
连翘 瞿麦 荆芥 木通 车前子 赤芍药 当归 防风 柴紫胡 滑石 蝉蜕 甘草 
（炙） 山栀子 黄芩（各半两） 
上锉散每服一钱加紫草煎温服 
\x托里散\x 治小儿痘疮毒根在里或血气虚弱或风邪秽毒冲触使痘毒内陷伏而不出或出而不 
匀快此药治血匀气调胃补虚内托疮毒使之尽出易收易靥 
人参 当归（酒浸） 黄 （各二两） 川芎 防风 桔梗 白芷 甘草 浓朴（各一两） 
肉桂 
上为细末木香紫草汤调下半钱 



<目录>

<篇名>跋

属性：幼科类萃者活幼之方脉也奚其类以方而附病也奚其萃集诸家之良也类其萃则方脉之筌蹄 
备矣 
忖肤亿也是故以哑称焉科果哑乎哉昔者扁鹊之过邯郸也闻其贵妇人于是称带下医过虽阳也 
闻其爱老人于是称耳目痹医其入咸阳也闻秦人重小儿于是称小儿医随方异用因物显功幼非哑 
科也已自夫神圣工巧之道丧而揣抹探取之术兴踵迹先贤契情往哲者虽代不乏人而一人不能周 
一世一隅不可遍天壤虽慕名怀义人各有心而抱病裹粮势难遥就慈父孝子惟甘心于见闻之末而 
爱子弱孤必委命于猜度之间也甚有泡浆婴孺投法水以除烦饥饱微伤假针石而取效辛楚之状睹 
之不知淹 之害受之无二如斯之类不可具述而医媪师姑方且祷神眩术而鼓舞于襁褓之前自以 
为得也类萃之书可无作乎是以原其受胎之始究其弥月之期察其浓薄之禀定其强弱之宜或视其 
脉文之浅深或验其色相之衰肚无病不周无方不备凡先贤往哲之论议群书要方之收录关于小儿 
试其应验者无不该戴使人因形色以知病症求脉理而识重轻天下后世之孩提者不横罗矣科复有 
哑之者乎故曰类萃之书不可不作也古者妇人妊子不食邪味不视邪色不听淫声是古人之胎养也 
凡生子择于诸母与可者使为子师是古人之乳养也子能食食以至出就外传饮食启居罔不有节是 
古人之教养也非常之病何自而生乎呜呼世远人亡经残教弛恩养逾分饱暖失宜无怪乎其科之哑 
也予故曰作类萃者其知道乎得活幼之筌蹄矣是书也同伤寒六书刊之开封公署亦松石刘公意也 
公其幼吾幼以及人之幼者乎不然何举之笃而赞之同邪 

