<篇名>神农本草经赞
书名：神农本草经赞
作者： 
朝代： 
年份： 



<目录>

<篇名>序

内容：古书之以经称。而流传于今者。以神农本草经与大禹山海经为最。顾山海经旧传禹与益 
同记 
之。而有长沙。零陵。桂阳。诸暨。等郡县。识者疑之。因及神农本草。其出药物者。亦有 
豫章。朱崖。赵国。常山。奉高。真定。临淄。冯翊等名。亦以为疑。然无可疑也。本草之 
目。始见于汉书。平帝之诏。班氏艺文志。有神农黄帝食禁七卷。食禁乃食药之讹。周礼贾 
疏引之正作食药。其即本草诸书明矣。隋书经籍志。神农本草八卷。又云梁有神农本草。五 
卷 
。神农本草属物二卷。神农明堂图一卷。殆合之为八卷邪。然梁七录止云神农本草三卷。核 
其书。上药一百二十种为君。主养命以应天者本上经。中药一百二十种为臣。主养性以应人 
者本中经。下药一百二十五种为佐使。治病以应地者本下经。则作三卷者。其本经也。又合 
三百六十五种。法三百六十五度。一度以应一日。以成一岁。本草之为经大矣。其有豫章等 
郡县名。皆后人羼入之文本。大观本草。黑白字书。厘正最精。太平御览。所行经史。止云 
生山谷生川泽者。尤为确据。阳湖孙观察星衍。及从子冯翼。相与辑之。实为神农功臣。亦 
可无疑于是经矣。汉阳叶大中丞封翁东卿先生。就养于粤东节署。老而好学。考古不衰。因 
取孙氏所编神农本草经。物物而为之赞。赞各四言四韵。音节之古。不可名言。又自为之注 
。简而且明。使读本草者。浏览讽诵。不能释手。而其药之本性治用。了然于目。自有会心 
。不尤为神农功臣乎。楚材以县职试用于粤者逾年。适与同寮校阅广郡试卷。而封翁寄示是 
书。命为之序。展读三四。窃有请焉。昔郭景纯注山海经。而并为图赞。翁之为是赞也。其 
亦有景纯之志乎。翁以为然。即以是言系诸简末云。 
\x道光三十年庚戌夏五鄞王楚材谨序于广州郡斋\x 



<目录>卷一上经

<篇名>丹沙

内容：味甘微寒。主身体五脏百病。养精神。安魂魄。益气明目。杀精魅邪恶鬼。久服通神 
明。不老。能化为 。生山谷。 
符陵上药。首纪丹巴。凝真调气。御魅驱邪。液孳金 。光灿朱霞。宜家寿考。廖井澄华。 
名医曰。生符陵。魏志传注。嵇康采御上药。说文。丹巴。越之赤石也。李 碑。凝真 
牝谷 
。张 诗。饥渴惟调气。左传。以御魑魅。齐民要术。以驱百邪。管子。山上有丹沙。其 
下有 金。南史传。刘 如天半朱霞。易林。寿考宜家。抱朴子。临沅廖氏。世世寿考。 
其井水赤。掘之得丹沙数十斛。 



<目录>卷一上经

<篇名>云母

内容：味甘平。主身皮死肌。中风寒热。如在车船上。除邪气。安五脏。益子精明目。久服 
轻身延年。一名云珠。一名云华。一名云英。一名云液。一名云沙。一名 石。生山谷。 
晓庆非云。养育如母。时维中春。升彼齐阜。五色相宣。四时更受。蕴地精收。全角不 
朽。 
齐雩祭歌。非云晓庆。广雅。母牧也。言育养子也。名医曰。生太山。齐卢山。及琅琊 
北定 
子。云母有五种。五色并具。多青者宜以春服之。多赤者宜以夏服之 
多黑者宜以冬服之。但有青 
黄二色者宜以季夏服之。晶晶纯白。可以四时常服之也。巴蜀异物志。云母一名云精。入地 
万岁不朽。 



<目录>卷一上经

<篇名>玉泉

内容：味甘平。主五脏百病。柔筋强骨。安魂魄。长肌肉。益气。久服耐寒暑。不饥渴。不 
老神仙。人临死服五斤。死三年。色不变。一名玉 。（初学记引云玉桃。太平御览引同。 
疑当作桃）生山谷。 
阳精孕璞。霏屑消坚。禁水胜火。辉山澄川。浓调榆酿。 倩葱湔。礼供斋食。白长官 
延。 
周礼注。玉是阳精之纯者。吴普曰。玉泉一名玉屑。抱朴子。服之一年以上。入水不沾。 
入 
火不灼。得于阗国白玉尤善。乌米酒及地榆酒化之为水。亦可以葱浆消之为粘。陆机赋。石 
韫玉而山辉。唐书传。郑朗蔼若瑞玉。淡如澄川。周礼。王斋则供食玉。事类赋。白玉体如 
白首翁。 



<目录>卷一上经

<篇名>石钟乳

内容：味甘温。主咳逆上气。明目益精。安五脏。通百节。利九窍。下乳汁。（御览一名 
留公乳）生山谷。 
由刚化柔。岩脉泄乳。蒸栗侔黄。寒冰积卤。鹅管排筒。蝉纱错缕。药石比言。仙茅安 
数。 
韩愈诗。泄乳交岩脉。吴普曰。黄白色空中相通。唐书传。高季辅数上书。言得失。辞 
诚切 
至。帝赐钟乳一剂曰。而进药石之言。朕以药石相报。续传信方。千斤钟乳。不若一斤仙茅 
。 



<目录>卷一上经

<篇名>涅石

内容：（旧作矾石。据郭璞注。山海经引作涅石。）味酸寒。主寒热泄利。白沃阴蚀。恶创目 
痛。坚筋骨齿。炼饵服之。轻身不老增年。一名羽涅。生山谷。 
羽涅羽泽。女床之阴。寒凝热炙。创巨痛深。染缁易色。炼饵调心。嗤彼 叶。窃附高 
岑。 
吴普曰。矾石一名羽泽。山海经。女床之山。其阴多涅石。淮南子。以涅染缁。黄庭坚 
曰。 
江南野中 花。土人采叶烧灰。染紫为黝。不借矾而成。因易名为山矾花。 



<目录>卷一上经

<篇名>硝石

内容：味苦寒。主五脏积热胃张闭。涤去蓄结饮食。推陈致新。除邪气。炼之如膏。久服轻 
身。（御览引云一名芒硝）生山谷。 
京山元 。性工浣胃。作作生芒。 结味。相劝加餐。解醒既醉。养阳养阴。慧圣好 
治。 
山海经。京山其阴。有元 。 即消异文。刘基诗。浣胃涤肠。绝去病根。史记书。作 
作有 
芒。王褒赋。 而有味。古诗。上有加餐饭。诗。既醉以酒。礼。凡饮。养阳气也。凡食 
。养阴气也。淮南子。黄色主胃。慧圣而好治。 



<目录>卷一上经

<篇名>朴硝

内容：味苦寒。主百病。除寒热邪气。逐六腑积聚。结固留癖。能化七十二种石。炼饵服之 
。轻身神仙。生山谷。 
如玉藏璞。盐液附生。青分晓岫。白表流晶。刚惟柔克。机与化争。七十二石。含虚太 
清。 
名医曰。生益州盐水之阳。色青白者佳。王勃诗。山长晓岫。青白行简。赋。流晶表异。 
书。 
高明柔克。白居易赞。但获天机。则与化争。 冠子。上及太清。 



<目录>卷一上经

<篇名>滑石

内容：味甘寒。主身热溲 。女子乳难癃闭。利小便。荡胃中积聚寒热。益精气。久服轻身 
耐饥长年。生山谷。 
荡秽涤瑕。滑为滞导。上合三焦。两之九窍。可以乐饥。使我高蹈。白山卷山。鲜结皓 
耀。 
宋务先疏。涤瑕荡秽。黄庭经。上合三焦道饮浆。周礼。疾医两之以九窍。诗。可以乐 
饥。 
左传。使我高蹈。名医曰。生掖北白山。或卷山。水经注。粉水皓耀鲜洁。 



<目录>卷一上经

<篇名>石胆

内容：味酸寒。主明目。目痛金创。诸痫痉。女子阴蚀痛。石淋寒热。崩中下血。诸邪毒瓦斯。 
令人有子。炼饵服之。不老。久服增寿神仙。能化铁为铜成金银。（御览引作合成）一名 
毕石。生山谷。 
质青喻胆。羌道磷磷。星中弧建。日纪庚辛。永令麋寿。宜尔麟振。仙人狡狯。变化金 
银 
。 
御览。生羌道或句青山。礼。仲春之月。昏弧中。旦建星中。名医曰。二月庚子辛丑日 
采。 
诗。绥我眉寿。古作麋。又麟之趾。振振公子。神仙传。王方平曰。不喜复作如此狡狯变化 
也。 



<目录>卷一上经

<篇名>空青

内容：味甘寒。主青盲耳聋。明目利九窍。通血脉。养精神。久服轻身延年不老。能化铜铁 
铅锡作金。生山谷。 
铜液熏空。三春浮聚。决牖益聪。披云快睹。常奉金仙。传言玉女。旷矣高怀。轩轩韶 
举。 
名医曰。铜精熏则生空青。其腹中空。三月中旬采。真诰。耳者体之牖。有决牖之术。 
世说 
。若披云雾而睹青天。岑参诗。常愿奉金仙。词曲。名传言玉女。世说。何其轩轩韶举。 



<目录>卷一上经

<篇名>曾青

内容：味酸小寒。主目痛。止泪出。风痹利关节。通九窍。破症坚积聚。久服轻身不老。能 
化金铜。生山谷。 
逾八百载。是生青曾。光回调吸。积破瘕症。珠连累累。金化层层。启关解节。妙合而 
凝。 
淮南子。青天八百岁生青曾。黄庭经注。常存日月于两目。使光与身合则通真矣。陶弘 
景曰 
。形累累如黄连相缀。费冠卿记。层层倚空。周子说。妙合而凝。 



<目录>卷一上经

<篇名>禹余粮

内容：味甘寒。主咳逆。寒热烦满。下痢赤白。血闭症瘕大热。炼饵服之不饥。轻身延年。 
生池泽及山岛中。 
蛊为谷飞。粮亦羽化。等润川流。敷荣岩罅。赤散余霞。黄吹晚 。知白辨名。禹功休 
讶。 
左传。谷之飞亦为蛊。晋书传。好道者皆谓之羽化。陶弘景曰。有壳重叠。中有细末如 
蒲黄 
。又一种有节而色赤。范成大诗。早 与晚 。道德经。知其白。名医曰。一名白余粮。 
按神农经。自非夏禹也。 



<目录>卷一上经

<篇名>太一余粮

内容：味甘平。主咳逆上气。症瘕血闭漏下。除邪气。久服耐寒暑。不饥轻身。飞行千 
里若神仙。一名石 。生山谷。 
贵神食气。亦具干 。脑含雪化。甲脱云浮。行轻千里。采及九秋。丰饶遗滞。栖亩弗 
收。 
史记书。天神贵者太一。诗。干 以愆。庚辛玉册。石黄性热。有处其雪先消。吴普曰。 
生 
太山上。有甲。甲中有白。九月采取。诗。彼有遗秉。此有滞穗。左思赋。余粮栖亩而弗收 
。 



<目录>卷一上经

<篇名>白石英

内容：味甘微温。主消渴。阴痿不足。咳逆。胸鬲间久寒。益气除风湿痹。久服轻身长年 
。生山谷。 
谁削六棱。吹霜炼雪。摇影朝阳。搏华夕月。西华 。东封突兀。开凿登探。如指纷 
结。 
名医曰。生华阴山谷。及太山。如指长二三寸。六面如削。白澈有光。文心雕龙。吹霜 
喷露 
。二仪录。萧史造炼雪丹。御览。久服通日月光。李为赋。乍摇紫影。欧阳詹赋。搏华上浮 
。沈 期诗。太史漏金探文。命泯开凿。 



<目录>卷一上经

<篇名>紫石英

内容：味甘温。主心腹咳逆邪气。补不足。女子风寒在子宫。绝孕十年无子。久服温中。 
轻身延年。生山谷。 
盘根夺紫。比象樗蒲。色兼 质。质亚 。腹池 解。心府春苏。十年乃字。门设桑 
弧。（字本程氏伊芳川说易。作 
字育之字。） 
陶弘景曰。石色重澈。下有根。吴普曰。达头如樗蒲。寇宗 曰。色紫而不匀。郭璞曰。 
石似玉。黄庭经。小 
腹为玉池。淮南子。智者心之府也。易。十年乃字。礼。男子生。桑弧蓬矢六。以射天地四 
方。又设弧于门左。 



<目录>卷一上经

<篇名>青石赤石黄石白石黑石脂等

内容：味甘平。主黄胆泄利。肠癖脓血。阴蚀下血。赤白邪气。痈肿 
疽 
痔。恶创。头疡疥搔。久服补髓益气。肥健不饥。轻身延年。五石脂各随五色补五脏。生山 
谷中。 
名别五符。主治异道。 雁将雏。 盐 。粉渍肤凝。饴调面澡。曾说赤须。生不知 
老。 
吴普曰。一名五色符。色如 。雁雏方言。雁自关而东。谓之 。成公绥赋。似鸿 
雁之 
将雏。说文。 小 也。左传。晋文公梦楚子伏己而 其脑。诗。肤如凝脂。世说。杜宏治 
面如凝脂。列仙传。赤须子好食石脂。易林。生不知老。 



<目录>卷一上经

<篇名>白青

内容：味甘平。主明目。利九窍。耳聋。心下邪气令人吐。杀诸毒三虫。久服通神明。轻身 
延年不老。生山谷。 
三十六水。鱼目萦中。挺英融铁。禀异吹铜。气宣管龠。毒制彭虫。静听熟视。条达均 
通。 
仙经。三十六水。方中时有。苏恭曰。形似鱼目。圆如铁珠。曹植赋。融铁挺英。刘禹 
锡文 
。禀异吹铜。傅子。心有管龠。宣室志。彭者三尸之姓。刘伶颂。静听不闻雷霆之声。熟视 
不见太山之形。阮籍论。阴阳调达均通。 



<目录>卷一上经

<篇名>扁青

内容：味甘平。主目痛明目。折跌痈肿。金创不瘳。破积聚。解毒瓦斯。利精神。久服轻身不 
老。生山谷。 
朱崖朱提。斯石有扁。质谢蓝成。品分葱浅。蹈刃夷瘳。攻坚濡 。时有中空。还同万 
选。 
名医曰。生朱崖朱提。诗。有扁斯石。北史传。青成蓝。蓝谢青。尔雅注。青葱浅青也。 
苏 
恭曰。形扁作片而色浅。腹中亦时有空者。中庸。白刃可蹈也。诗。靡有夷瘳。魏志传注。 
攻坚易于折枯。人物志。拟疑难则濡 而不尽。唐书传。张荐犹青铜钱。万选万中。 



<目录>卷一上经

<篇名>昌蒲

内容：味辛温。主风寒湿痹。咳逆上气。开心孔。补五脏。通九窍。明耳目。出声音。久服 
轻身。不忘不迷惑。延年。一名昌阳。生池泽。 
一阳来复。昌本先萌。百阴感气。九节敷荣。飨宜菹醢。候纪催耕。灵台清畅。悦耳流 
声。 
吕氏春秋。冬至后。菖始生。百草之先生者。曲术。感百阴之气为菖蒲。名医曰。一寸 
九节 
者良。周礼注。昌本切之四寸为菹。庄子注。灵台者心也。清畅故忧患不能入。枚乘七发。 



<目录>卷一上经

<篇名>鞠华

内容：味苦平。主头风眩肿目痛欲脱泪出。皮肤死肌。恶风湿痹。久服利血气轻身耐老延 
年。一名节华。生川泽及田野。 
女节女华。是生女几。采周四时。德包五美。自叶流根。抗茎敷蕊。饮杂芳醪。精调琼 
靡。 
崔实月令。女节女华菊花之名。山海经。女几之山。其草多菊 。名医曰。正月采根。 
三月 
采叶。五月采茎。九月采花。十一月采实。钟会赞。菊有五美。西京杂记。饮菊花酒令人长 
寿。扬雄反骚。精琼靡与秋菊兮。 



<目录>卷一上经

<篇名>人参

内容：味甘微寒。主补五脏。安精神。定魂魄。止惊悸。除邪气。明目。开心益智。久服轻 
身延年。一名人衔。一名鬼盖。生山谷。 
摇光散采。涓涓蒙蒙。三丫颖擢。五叶阴浓。紫云团盖。明月当空。迎年佩结。求我婴 
童。 
春秋。运斗枢。摇光星散而为人参。卓异记。紫衣童子歌。山涓涓兮树 。明月愁兮 
当夜 
空。遂于古松下得参一本。高丽人赞。三丫五叶。背阳向阴。礼斗威仪。下有人参。上有紫 
气。清异录。咸通后士风。正旦未明。佩紫赤囊。中盛人参。号迎年佩。易。童蒙求我。 



<目录>卷一上经

<篇名>天门冬

内容：味苦平。主诸暴风湿偏痹。强骨髓。杀三虫。去伏尸。久服轻身。益气延年。一名 
颠勒。生山谷。 
天门地门。异名分土。引蔓春朝。乘丝夜雨。重沐美鬈。更坚疾龋。玉垒星桥。墙蘼非 
伍。 
抱朴子。或名地门冬。书。分土为三。苏颂曰。春生藤蔓。大如钗股。其叶如丝杉而细 
散。朱 
子诗。西窗夜来雨。列仙传。赤松子服天门冬。齿落更生。细发复出。诗。其人美且鬈。说 
文 
。发好貌。陆游诗。龋齿虽小疾。梁简文帝启。逮自星桥见。珍玉垒。救荒本草。墙蘼乃营 
实苗。尔雅。指为门冬。或古书错简也。 



<目录>卷一上经

<篇名>甘草

内容：味甘平。主五脏六腑。寒热邪气。坚筋骨。长肌肉。倍力。金创 解毒。久服轻身延 
年。生川谷。 
春仲秋仲。蠲吉除 。名符甘美。义致中和。草木芜秽。乳石偏颇。虽固必解。国老皤 
皤。 
名医曰。二月八月除日采。一名蜜甘。一名美草。中庸。致中和。甄权曰。治七十二种 
乳石 
毒。解一千二百种草木毒。调和众药有功。汉书传。芜秽不治。书。无偏无颇。管子。虽固 
必解名医曰。一名国老。班固诗。皤皤国老。 



<目录>卷一上经

<篇名>干地黄

内容：味甘寒。主折跌绝筋伤中。逐血痹。填骨髓。长肌肉。作汤。除寒热积聚除痹。生 
者尤良。久服轻身不老。一名地髓。生川泽。 
药之膏油。莫如地髓。露咽甘滋。光存夜视。枥马驹生。颔丝儿喜。安用金芝。内热一 
洗。 
苏轼尺牍。药之膏油。莫如地黄。又诗。咽作瑞露珍。抱朴子。楚文子服地黄八年。夜 
视有 
光。又韩子治用地黄苗喂五十岁老马。生二驹。陆游诗。儿稚喜语翁。雪颔生黑丝。寄声山 
中友。安用求金芝。苏轼诗。愿饷内热子。一洗胸中尘。 



<目录>卷一上经

<篇名>术

内容：味苦温。主风寒湿痹。死肌痉疸。止汗除热消食。作煎饵。久服轻身。延年不饥。一名 
山蓟。生山谷。 
子欲绝谷。当服山精。紫花标色。绿叶抽萌。朝烟夜火。悟拙激清。余香满室。空甑尘 
生。 
淮南子。术草者。山之精。服之令人长生绝谷。故神农药经曰。子欲长生。当服山精。 
庾肩 
吾启。绿叶抽条。紫花标色。梅尧臣诗。夜火煮石泉。朝烟遍岩窟。柳宗元诗。悟拙甘自足 
。激清愧同波。邵宝诗。嚼罢不知香满室。范成大诗。摩挲莱芜甑。尘生不须拂。 



<目录>卷一上经

<篇名>菟丝子

内容：味辛平。主续绝伤。补不足。益气力肥健。汁去面 。久服明目。轻身。延年。一 
名菟芦。生川泽。 
求系求援。施于松柏。金线垂黄。琼花间白。感气传形。辞根成魄。下有茯苓。千秋薮 
泽。 
国语叔向曰。求系既系矣。求援既援矣。诗。施于松柏。诗疏。蔓连草上。生黄赤如金。 
庚 
辛玉 
册。有花白色微红。抱朴子。下有伏兔之根。无此在下。则丝不得生于上。然实不属也。淮 
南 
子。千秋之松。下有茯苓。上有菟丝。牛膝。味苦酸。主寒湿痿痹。四肢拘挛。膝痛不可屈 
伸。逐血气伤热。火烂堕胎。久服轻身耐老。一名百倍。生川谷。 
膝以形似。本赤茎方。枝枝相对。叶叶相当。四肢美畅。百倍坚强。功资注下。合散扶 
伤。 
陶弘景曰。有节似膝。故以为名。吴普曰。叶如夏蓝。本赤。李时珍曰。其苗方茎。苏 
颂曰 
。节叶两两相对。古诗。枝枝相覆盖。宋子侯诗。花花自相对。叶叶自相当。易。美在其中 
。而畅于四肢。史记传。蔡泽百体坚强。新论。从高注下。后汉书传。刘陶合散扶伤。 



<目录>卷一上经

<篇名>茺蔚子

内容：味辛微温。主明目益精。除水气。久服轻身。茎主瘾疹痒。可作浴汤。一名益母。 
一名大札。生池泽。 
诗 有 。施于中谷。植茂春融。枯摧夏燠。括目益明。澡身具浴。用利坤贞。载生载 
育。 
诗注。有 。 也。即今益母草。诗。施于中谷。李时珍曰。春初生苗。夏至后即枯。 
其功宜于妇人。易注。坤贞之所利。诗。载生载育。 



<目录>卷一上经

<篇名>女萎

内容：味甘平。主中风暴热。不能动摇。跌筋结肉诸不足。久服去面黑 。好颜色润泽。轻 
身不老。生山谷。 
瑞昭礼备。象着威仪。柔筋释结。腴貌生姿。直标竹箭。垂比缨蕤。表青里白。荧曜春 
熙。 
瑞应图。葳蕤者。礼备至则生。嵇康论。染骨柔筋。人物志。能在释结。吴儆诗。腴貌 
伟视 
听。嵇康诗。顾盼生姿。 
郭 
表青里 
白。亦类黄精。名医曰。一名荧。立春后采。 



<目录>卷一上经

<篇名>防葵

内容：味辛寒。主疝瘕肠泄膀胱。热结溺不下。咳逆温疟。癫痫惊邪狂走。久服坚骨髓益气 
轻身。一名梨盖。生川谷。 
若防若葵。审名辨类。瘕结石坚。腹逆水 。顿席清凉。遂澄朗慧。介祉除邪。时维濯 
禊。 
苏恭曰。根叶似葵。香味似防风。故名防葵。说文。 水不利也。黄庭经。飘飘三帝席 
清凉 
太清。神仙众经。要略其意。明澄朗慧。吴普曰。三月三日采根。风俗通。禊者。洁也。已 
者。祉也。邪病已去。祈介祉也。刘孝绰诗。濯禊元已初。 



<目录>卷一上经

<篇名>茈胡

内容：味苦平。主心腹去肠胃中结气。饮食积聚寒热邪气。推陈致新。久服轻身。明目益精 
。一名地熏。（苏恭曰。茈古柴字。） 
求辞沮泽。美着华阳。怀新 白。耐老花黄。尾蟠鼠伏。香引鹤翔。陶蒸灵气。上达中 
强。 
战国策。今求柴胡桔梗于沮泽。则累世不得一焉。吕氏春秋。菜之美者。华阳之芸。陶 
潜诗 
。良苗亦怀新。苏颂曰。七月开黄花。根有赤毛如鼠尾。雷 论。茈胡生处。多有白鹤绿鹤 
来翔。是香直上云间。柳宗元文。灵气陶蒸。周礼。矢人中强则扬。 



<目录>卷一上经

<篇名>麦门冬

内容：味甘平。主心腹结气。伤中伤饱。胃络脉绝。羸瘦短气。久服轻身。不老不饥。生 
川谷。及堤阪。 
佳隶阶除。凌冬丛碧。贯磊 珠。麸苞 麦。乌韭西秦。羊蓍东越。一枕清风。手煎灵 
液。 
范成大诗。门冬如佳隶。长年护阶除吴普曰。一名忍冬。一名忍凌。范成大诗。杳杳入 
丛碧 
。苏颂曰。有须在根。如连珠形。左思赋注。珠十贯为一 。陶弘景曰。根似 麦。玉篇。 
麸麦壳。 大麦也。名医曰。秦名乌韭。越名羊蓍。苏轼诗。一枕清风直万钱。知是东坡手 
自煎。郭璞诗。钟山出灵液。独活。味苦平。主风寒所击。金创止痛。贲豚痫 。女子疝瘕 
。久服轻身耐老。一名羌活。一名羌青。一名护羌使者。生川谷。 
面风独立。顾盼中摇。蚕头奋簇。鞭节垂梢。护关紫艳。缘栈黄娇。石擘壤沃。易叶同 
条。 
吴普曰。此药。有风花不动。无风自摇。刘禹锡诗。面风摇羽扇。易。君子以独立不惧。 
五 
灯会元。外寂中摇。易简方曰。用紫色有蚕头鞭节者。颜延之赋。垂梢植发。苏颂曰。陇西 
者紫色。西蜀者黄色。叶黄者是夹石上所生。叶青者是土脉中所生。礼。贯四时而不改柯易 
叶。汉书传。同条共贯。 
车前子。味甘寒无毒。主气癃止痛。利水道小便。除湿痹。久服轻 
身耐老。一名当道。生平泽。 
当道轮旋。如匙薄有。穗结鼠拖。迹遗牛后。精化仙衣。春盈女手。作药天中。宜男相 
反。 
救荒本草。一名车轮菜。苏颂曰。春初生苗。叶布地如匙面。中抽数茎。长穗如鼠尾。 
诗。 
薄言有之。诗疏。喜在牛迹中生。名医曰。一名牛遗。神仙服食经。一名地衣。雷之精也。 
一名羽化。白居易诗。 春来盈女手。张籍诗。开州午日车前子。作药人皆道有神。提要 
录。五月五日午时为天中节。名医曰。强阴益精。令人有子。章 词。今朝斗草得宜男。 



<目录>卷一上经

<篇名>木香

内容：味辛。主邪气。辟毒疫。温鬼强志。主淋露。久服不梦寤魇寐。生山谷。 
形符地数 
。香达天垂。五叶五节。五根五枝。魇惊夜靖。瘴毒朝披。尝余挂齿。分割蜜脾。 
易。地数五。三洞珠囊。青木香。一株五根。一根五枝。一枝五节。一节五叶。故名五 
香。 
烧之上彻九天也。隋书传。吐谷浑多瘴气。献青木香以御雾露。苏颂曰。形如枯骨。粘牙者 
良。名医曰。一名蜜香。 
薯蓣。味甘温。主伤中。补虚羸。除寒热邪气。补中益气力。长肌肉、久服耳目聪明。 
轻身 
不饥延年。一名山芋。生山谷。 
景山升山。紫藤蕃秀。云腻香酥。虹晴春透。白玉能延。黄金共寿。小 顷筐。鼎烹察 
候。 
山海经曰。景山其草多薯蓣。又升山其草多薯蓣。龚 歌。绿薜紫藤湘色子。种玉绵延 
春 
透髓。晴虹岁晚寒不起。四气调神。经夏三月。此谓蕃秀。张 词。云香酥腻老来便。广雅 
。玉延薯蓣也。江淹颂。黄金共寿。朱子诗。小 顷筐可代耕。石鼎何妨手自烹。 



<目录>卷一上经

<篇名>薏苡仁

内容：味甘微寒。主筋急拘挛。不可屈伸。风湿痹下气。久服轻身益气。其根下三虫。一 
名解蠡。生平泽及田野。 
名称解蠡。掷米如珠。津液渴解。身健衰扶。玉匙流滑。金井秋初。奇才勿弃。后载盈 
车。 
神仙传。麻姑掷米皆成丹砂。苏颂曰。一名薏珠子。梅尧臣诗。偶病相如渴。为饮可扶 
衰。 
陆游诗。滑欲流匙香满屋。奇才从古弃草菅。高士谈诗。井边薏苡吐秋珠。后汉书传。 
马援 
大军还。以南方薏苡实载之一车。 
泽泻。味甘寒。主风寒湿痹。乳难消水。养五脏。益气力。肥健。久服耳目聪明。不饥。 
延 
年 
轻身。面生光。能行水上。一名水泻。一名芒芋。一名鹄泻。生池泽。采 彼汾。泻如泽水 
。独植修茎。双分歧尾。光鉴留颜。腾波举趾。牛舌牛唇。分形具美。 
诗。彼汾一曲。言采其 。李时珍曰。去水曰泻。如泽之泻水也。苏颂曰。独茎而长。 
叶似 
牛舌。陶弘景曰。尾间必有两歧为好。曹植赋。飞花鉴于天庭。谢庄诗。金丹玉液岂留颜。 
左思赋。腾波沸涌。诗。四之日举趾。尔雅。 牛唇。南史传。柳恽可谓具美。 



<目录>卷一上经

<篇名>远志

内容：味苦温。主咳逆伤中。补不足。除邪气。利九窍。益智慧。耳目聪明。不忘强志。倍 
力。久服轻身不老。叶名小草。一名棘菀。一名 绕。一名细草。生山谷。喻志决远。出处 
何差。近洛玉粲。浮泗丹葩。根疑鹿食。苗杂龙沙。醒心月朗。倍力风加。 
荀子。人主必有足使喻志决疑于远方者。然后可。世说。郝隆答桓公。处则为远志。出 
则为 
小草。苏颂曰。河洛陕西郡有之。开白花。泗州者花红。根如蒿根。苗如麻黄。书疏。惟洛 
食近洛。而其兆得吉。刘桢赋。 玉粲以耀目。书。浮于泗。列仙传。颜 丹葩。诗。呦呦 
鹿 
鸣。食野之蒿。广雅。龙沙麻黄也。记事珠。远志为醒心杖。陆机诗。明月一何朗。法书要 
录。风加而众草靡。 



<目录>卷一上经

<篇名>龙胆

内容：味苦涩。主骨间寒热。惊痫邪气。续绝伤。定五脏。杀蛊毒。久服益智不忘。轻身耐 
老。一名陵游。生山谷。 
茹苦若饴。味宜尝胆。葵叶阳倾。竹枝露泫。银蒜菀垂。金铃孰撼。夏茂冬藏宿根勿剪。 
陈造诗。茹苦耐煎熬。李 歌。尝胆不苦味若饴。马志曰。叶如龙葵。味苦如胆。故名。 
苏 
颂曰。四月生叶如嫩蒜。细茎如竹枝。七月开花如牵牛。作铃铎状。冬后结子。苗便枯。曹 
植表。葵藿之倾叶太阳。王勃诗。露泫竹潭枝。欧阳修诗。银蒜钩帘宛地垂。李商隐诗。 
鹰掣撼金铃。诗。勿剪勿伐。 



<目录>卷一上经

<篇名>细辛

内容：味辛温。主咳逆头痛脑动。百节拘挛。风湿痹痛死肌。久服明目。利九窍。轻身延年 
。一名小辛。生山谷。 
华阴五沃。小辛少辛。纤根独立双叶非伦。椒聊含馥。葵影交新。杜衡貌似。划伪核真。 
名医曰。生华阴山谷。管子。五沃之土。群药生少辛。马融赋。蹉纤根。李当之曰。细 
辛一 
根 
一叶相连。雷 论。双叶者。服之害人。晋书传。非卿伦也。梦溪笔谈。嚼之习习如椒。寇 
宗曰。叶如葵。赤黑色。骆宾王序。披玉叶以交新。苏颂曰。今人多以杜衡为之。唐书传 
赞。划伪以真。 



<目录>卷一上经

<篇名>石斛

内容：味甘平。主伤中。除痹下气。补五脏。虚劳羸瘦。强阴。久服浓肠胃。轻身延年。一 
名林兰。生山谷。 
幽谷熏风。敷芬布畅。整插金钗。攒丛翠障。林窃兰名。节如竹状。润说千年。神恬津 
藏。 
诗。出于幽谷。柳公权联句。熏风自南来。苏颂曰。五月生苗。张协赋。和风穆以布畅。 
百 
卉蔚而敷芬。刘绮诗。整插补余空。李时珍曰。蜀人呼为金钗花。江淹赋。攒丛石径。苏轼 
诗。乱山横翠障。苏恭曰。石斛如竹节间生叶。李时珍曰。俗称为千年润。元 诗。神恬津 
藏满。 



<目录>卷一上经

<篇名>巴戟天

内容：味辛微温。主大风邪气。阴痿不起。强筋骨。安五脏。补中增志益气。生山谷。 
森森戟列。巴峡蜀天。连珠的 。三蔓葱芊。秋风敛实。冬日扬鲜。山 着白。假紫夤 
缘。 
李白诗。列戟何森森。沈 期诗。西南出巴峡。杜甫诗。蜀天常夜雨。苏恭曰。根如连 
珠。 
俗名三蔓草。经冬不枯。司马相如传。的 江靡。颜延之诗。积翠亦葱芊。苏颂曰。至秋结 
实。潘尼赋。收华敛实。顾恺之赋。含馨扬鲜。苏颂曰。山 根色白。土人以醋煮之色紫。 
杂巴戟。唐书传。李泌着白者。山人也。唐书纪。假紫及绯。孟浩然诗。沙岸晓夤缘。 



<目录>卷一上经

<篇名>白英

内容：味甘寒。主寒热入疸。消渴补中益气。久服轻身延年。一名谷菜。生山谷。 
白幕排风。五丫蔓绕。叶展春妍。茎繁夏懊。花粲秋高。根蟠冬杪。杂缀 珠。赤光目了。 
陈藏器曰。一名白幕。李时珍曰。俗名排风子。言其功用。苏恭曰。蔓生叶长而五丫。 
名医 
曰。春采叶。夏采茎。秋采花。冬采实。裴澄诗。映林初展叶。白居易诗。春妍景丽草树光 
。 
张协赋。繁茎 密。谢灵运赋。夏凉寒燠。沈约诗。闲幌望高秋。蔡 诗。乃复见冬杪。郭 
璞曰。子赤色如耳 珠。苏恭曰。一名鬼目草。韩驹诗。但存双目了。 



<目录>卷一上经

<篇名>白蒿

内容：味甘平。主五脏邪气。风寒湿痹。补中益气。长毛发令黑。疗心县。少食常饥。久服 
轻身。耳目聪明。不老。生山泽。 
留青还白。匪莪伊芳蒿。秋 瑟瑟。寒水迢迢。蓼零露 。荐杂溪毛。吴酸调沦。清羡吾 
饕。 
苏恭曰。白蒿所在有之。粗于青蒿。至秋白于众蒿。武帝内传。还白留青。诗。匪莪伊芳 
蒿 
。颜延之诗。秋 冬未至。杨炯赋。风萧萧兮瑟瑟。沈约诗。开襟濯寒水。苏轼诗。迢迢涧 
水随人急。诗。零露 兮。左传。涧溪沼 之毛。苹蘩蕴藻之菜。可荐于鬼神。大招注。 
蒿蒌。吴人善调酸沦为齑。许有孚诗。或羡吾饕是清福。 



<目录>卷一上经

<篇名>赤箭

内容：味辛温。主杀鬼精物。蛊毒恶气。久服益气力。长阴肥健。轻身增年。一名离母。一 
名鬼督邮。生川谷。 
标异赤芝。秆如立箭。角 羊蕃。肤函龙见。豆粒还筒。芋魁铺练。风定自摇。应辞夏 
扇。 
谢灵运赋。既标异于前章甄权曰。一名赤箭芝。张耒诗。遗秆如立箭。梦溪笔谈。肉色 
坚白 
如羊角色。诗。其角 。刘商诗。塞马蕃羊临霜霰。柳宗元文。仁函于肤。孝经。援神契 
德 
。至于水泉。则黄龙见。苏颂曰。其皮黄白色名曰龙皮。结子如豆粒大。至夏不落。透入茎 
中。潜生土内。根如芋魁。有游子十二枚。周环之。李时珍曰。俗名还筒子。李损之诗。匝 
地如铺练。陶弘景曰。有风不动。无风自摇。李益诗。凉轩辞夏扇。 



<目录>卷一上经

<篇名>子

内容：味苦微寒。主五脏瘀血。腹中水气胪张。留热风寒湿痹。身体诸痛。久服轻身延年 
不老。生川谷。 
凌冬落实。材取充 。菊疏叶薄。艾拾茎粗。毒辟荒虺。仙诧距 。宣通三气。心安故 
庐。 
名医曰。十月采实。左传。我落其实。而取其材。苏轼诗。郁葱佳气夜充 。李时珍曰。 
叶 
似菊叶而薄。茎如艾茎而粗。皮日休诗。疏菊卧烟茎。骆宾王启。拾艾幽人。陶弘景曰。种 
此辟蛇。沈 期诗。截荒虺。吴普曰。 食之神仙。黄帝内经曰。风寒食三气杂至。合 
而为痹。范成大诗。即境心安是故庐。 



<目录>卷一上经

<篇名>析子

内容：味辛微温。主明目。目痛泪出。除痹。补五脏。益精光。久服轻身不老。一名蔑析 
。一名大蕺。一名马辛。生川泽。及道旁。 
川潦道周。萋然美盛。七叶乖和。五轮瞀病。积泻倾杯。明回借镜。续寿标灵。乐含腹 
咏。 
诗笺。葛覃叶。萋然。喻其容色美盛也。甄权曰。治肝家积聚。史记传。肝左三叶。右 
四叶 
。苏轼诗。吾于五轮间。庄子。适有瞀病。黄帝内经曰。肝脉微急为肥。气在胁下若覆杯。 
新论。人目短于自见。故借镜以观形。欧阳修帖子。宝曲标灵日。万寿续天长。吴志传。胡 
综 
心歌腹咏。乐于归附。吴普曰。五月五日采。治腹胀。 



<目录>卷一上经

<篇名>实

内容：味苦平。主益气。充肌肤。明目。聪慧先知。久服不饥不老。轻身。生山谷。草之 
寿。端植灵 。神圆龟守。奇表云垂。是名大慧。可以前知。青逾艾实。荣逮秋期。 
埤雅。草之多寿者。故字从 。唐书传。冯定端凝若植。论衡。犹灵 神龟。易。 之 
德圆 
而神。史记传。 生满百茎者。下必有神龟守之。其上常有青云覆之。康子玉赋。覆青云以 
表奇。杜甫赋。九天之云下垂。李鼎偶谈。是名大慧。中庸。可以前知。苏颂曰。秋后有花 
。结实如艾实。诗。秋以为期。赤芝。味苦平。主胸中结。益心气。补中。增慧智。不忘。 
久食轻身不老。延年神仙。一名丹芝。黑芝。味咸平。主癃利水道。益肾气。通九窍聪察。 
久食轻身不老。延年神仙。一名元芝。青芝。味酸平。主明目补肝气。安精魂仁恕。久食轻 
身不老。延年神仙。一名龙芝。白芝。味辛平。主咳逆上气。益肺气。通利口鼻。强志意。 
勇 
悍安魄。久食轻身不老。延年神仙。一名玉芝。黄芝。味甘平。主心腹五邪。益脾气安神。 
忠信和乐。久食轻身不老。延年神仙。一名金芝。紫芝。味甘温。主耳聋。利关节。保神益 
精气。坚筋骨。好颜色。久服轻身。不老延年。一名木芝。生山谷。 
三秀六芝。慈仁上瑞。肪白珊红。金黄羽翠。漆抹 云。笋萌紫帔。大药可求。龟龙百 
岁。 
尔雅注。芝一岁三华。瑞草。宋书志。王者慈仁则生。抱朴子。赤者如珊瑚。白者如截 
肪。 
黑者如泽漆。青者如翠羽。黄者如紫金。气和畅则生。玉茎紫笋。束晰诗。 重云。稽 
神录。报盈以绣羽紫帔。苏轼诗。古来大药不可求。苏辙诗。龟龙百岁岂知道。 



<目录>卷一上经

<篇名>卷柏

内容：味辛温。生山谷。主五脏邪气。女子阴中寒热痛。症瘕血闭。绝子。久服轻身。和颜 
色。一名万岁。生山谷石间。 
含春时发。莳植无稽。白石凿凿。芳草萋萋。斑窥豹隐。拳屈鸡栖。长生万岁。名与柏 
齐。 
梁简文帝赋。草含春而色动。易。以时发也。唐书志。司苑掌园囿莳植。书。无稽之言 
勿听 
。 
诗。白石凿凿。楚辞。芳草生兮萋萋。晋书传。管中窥豹。时见一斑。吴普曰。一名豹足。 
苏颂曰。春生苗似柏叶而细。拳屈如鸡足。李时珍曰。俗名长生不死草。 



<目录>卷一上经

<篇名>蓝实

内容：味苦寒。主解诸毒。杀蛊 。注鬼螫毒。久服头不白。轻身。生平泽。 
三刈 盈。芳滋悦染。角蕴青浓。蕤垂红浅。 毒冰消。蛊 雾敛。黑发春新。丹和九转。 
李时珍曰。岁可三刈。五六月开花成穗。细小浅红色。结角长寸许。如小豆角。诗。不 
盈一 
。王季友诗。芳蓝滋疋帛。粱简文帝文。悦染笙歌。唐书传。瓦解冰消。王勃序。群疑雾 
敛。王建诗。春来黑发新。洞冥记。和九转之丹服之。 



<目录>卷一上经

<篇名>芎

内容：味辛温。主中风入脑。头痛。寒痹筋挛缓急。金创。妇人血闭。无子。生川谷。 
穿林间觅。横理春分。蛇床蕊碎。雀 纹纷。翠含清露。香绕黄云。调羹沦茗。御湿功 
勤。 
苏轼诗。穿林间觅野芎苗。李时珍曰。清明后。宿根生苗。分其枝而横理之。苏颂曰。 
七八 
月开碎白花如蛇床子。根黄黑色作雀脑状。苏轼诗。濯濯翠茎满。 清露涵。黄庭坚诗。 
一穗黄云绕几。宋祁赞。可糁于羹。韩琦诗。时摘嫩苗烹赐茗。左传注。鞠 所以御湿。 



<目录>卷一上经

<篇名>蘼芜

内容：味辛温。主咳逆。定惊气。辟邪恶。除蛊毒鬼注。去三虫。久服通神。一名薇芜。生 
川泽。 
将寄所思。行吟泽畔。 秋风。霏霏清旦。翠掬衣沾。香通鼻观。松菊齐俦。椒兰并 
粲。 
张翥诗。拟折芳馨寄所思。史记传。屈原行吟泽畔。湛方生赋。 微扇。李贺诗。沙 
上蘼 
芜花。秋风已先发。孟郊诗。草色琼霏霏。曾肇诗。采采乘清旦。赵嘏诗。掬翠香盈袖。孟 
迟诗。莫送香风入客衣。陈樵诗。此时鼻观通。苏籀诗。介特有如松。繁华匪惭菊。离骚。 
览椒兰其若兹兮。 



<目录>卷一上经

<篇名>黄连

内容：味苦寒。主热气目痛。 伤泣出。明目。肠 腹痛下痢。妇人阴中肿痛。久服令人 
不忘。一名王连。生川谷。 
珠连九节。色以黄标鹰 欲脱。雉尾方翘。断凉涤暑。御孽辟妖。味能忘苦。导利中焦。 
韩保升曰。节高若连珠。苏颂曰。宣城九节者为胜。根黄叶如小雉尾。李时珍曰。如鹰 
鸡爪 
形而坚实。王微赞。断凉涤暑。江淹颂。御孽辟妖。长灵久视。僧智舷诗。不是性味移。头 
陀能忘苦。张元素曰。去中焦湿热。 



<目录>卷一上经

<篇名>络石

内容：味苦温。主风热。死肌痈伤。口干舌焦。痈肿不消。喉舌肿。水浆不下。久服轻身明 
目。润泽好颜色。不老延年。一名石鲮。生川谷。 
青蔓连延。龙鳞结络。灌植灵根。疏通幽龠。身镜华精。神庭灼烁。得此石交。烟霞向 
托。 
苏恭曰。此物冬夏常青。其茎蔓延绕树石侧。名医曰。一名石龙藤。吴普曰。一名鳞石。 
郭 
璞赋。龙鳞结络。黄庭经。灌溉五华植灵根。注。舌本也。礼。疏通知远。沈约诗。歌幽 
龠 
且。未调真诰。目者身之镜。面者神之庭。黄庭经。通利华精。注。目精也。蔡邕赋。荣华 
灼烁。史记传。苏秦喜此而得石交。陆龟蒙诗。且向烟霞托。 



<目录>卷一上经

<篇名>蒺藜子

内容：味苦温。主恶血。破症结积聚。喉痹乳难。久服长肌肉。明目轻身。一名旁通。一 
名屈人。一名止行。一名豺羽。一名升推。生平泽或道旁。 
屈人疾利。布地缘墙。据之破结。走且妨僵。林森豺羽。波 菱芒。象形铁铸。渠答 
钢。 
李时珍曰。其刺伤人甚疾利也。陶弘景曰。多生道旁及墙头。其叶布地。子有刺状如菱。 
易 
。据于蒺藜。苏轼碑。汗流籍 走且僵。李子卿赋。戈矛林森。白居易诗。镜动波 菱。尔 
雅翼。 蒺藜起于隋。谓之渠答。李观文。 钢之利器。 



<目录>卷一上经

<篇名>黄

内容：味甘微温。主痈疽。久败创。排脓止痛。大风癞疾。五痔鼠 。补虚小儿百病。一名戴 
糁。生山谷。 
通理三焦。甘先五变。赤白流同。短长形辨。细韧柔绵。缓抽修箭。苜蓿根坚。岂容托 
援。 
易。君子黄中通理。王好古曰。是上中下内外三焦之药。淮南子。味有五变。甘其主也。 
日 
华子曰。赤水 。白水 。功用并同。苏颂曰。今河东陕西州郡多有之。根长二三尺。木 
短而理横。其皮折之如绵。李时珍曰。以坚实如箭竿者良。王好古曰。苜蓿根味苦。坚脆 
宜审。卢仝诗。托援交情重。 



<目录>卷一上经

<篇名>肉苁蓉

内容：味甘微温。主五劳七伤。补中除茎中寒热痛。养五脏。强阴益精气。多子。妇人症 
瘕。久服轻身。生山谷。 
阴阳司命。福禄丛生。名假肉食。体遍鳞纹。妄言马沥。杂啖羊羹。苁蓉中道。补益功 
成。 
日华子曰。治男子绝阳。女子绝阴。吴普曰。一名黑司命。韩保升曰。出肃州福禄县沙 
中。 
左传。肉食者鄙。南史纪。齐高帝鳞纹遍其体。苏颂曰。旧说是野马遗沥所生。陶弘景曰。 
以作羊羹补虚乏。李时珍曰。补而不峻。故有苁蓉之号。中庸。苁蓉中道。 



<目录>卷一上经

<篇名>防风

内容：味甘温无毒。主大风头眩痛。恶风风邪。目盲无所见。风行周身。骨节疼痛烦满。久 
服轻身。一名铜芸。生川泽。 
叉尾叉头。区分无隐。荽散香芬。萝攒房紧。美比珊瑚。坚同蚯蚓。三十六风消。神光 
炯炯。 
名医曰。叉尾者令人痼疾。叉头者令人发狂。论语。吾无隐乎尔。苏颂曰。五月开细白 
花。 
中心攒聚作大房。似莳萝花。实如胡荽子。李时珍曰。嫩苗辛甘而香。时人呼为珊瑚菜。陶 
弘景曰。节坚如蚯蚓头者良。日华子曰。治三十六般风。陆游诗。炯炯神光夕照梁。 



<目录>卷一上经

<篇名>蒲黄

内容：味甘平。主心腹膀胱寒热。利小便。止血消瘀血。久服轻身益气力。延年神仙。生 
池泽。 
碧抽烟剑。极浦遥汀。梗端环抱。蕊粉飘零。盈握香绽。扬采金荧。下余白 。笋蔌含 
馨。 
陆龟蒙诗。旋抽烟剑碧参差。周针赋。傍极浦。依遥汀。苏颂曰。夏抽梗于丛叶中。花 
抱梗 
端。花中蕊屑。细若金粉。中心入地。白 。啖之甘脆。蒋防赋。带环抱之珥。谢惠连赋。 
从风飘零。诗。其蔌维何。维笋及蒲。 



<目录>卷一上经

<篇名>香蒲

内容：味甘平。主五脏心下邪气。口中烂臭。坚齿明目聪耳。久服轻身耐老。一名睢。生池 
泽。 
冒水茸茸。丛生春乍。肥茁红浮。脂凝白亚。菡 东西。蜻蜓高下。先攻心邪。神奇臭 
花。 
苏颂曰。春初生嫩叶。出水时红白茸茸然。谢 诗。闲厕秋菡萏。姚合诗。东西分艳影 
相连 
。薛蕙诗。蜻蜓高下逐。荀子。我先攻其邪心。庄子。化臭腐为神奇。 



<目录>卷一上经

<篇名>续断

内容：味苦微温。主伤寒。补不足。金创痈伤。折跌续筋骨。妇人乳难。久服益气力。一名 
龙豆。一名属折。生山谷。 
断者可续。责实循名。四棱茎直。相对叶生。红参白腻。赤抱黄明。烟尘瘦折。露汁浮 
罂。 
礼疏。一成而不可变。断者不可复续也。淮南子。循名责实。苏颂曰。苗干四棱。叶两 
两相 
对而生。开花红白色。根赤黄色。张翰诗。素质参红。秦观词。轻红腻白。申时行赋。初抱 
赤兮若倾。墨经。黄者曰黄明松品。李时珍曰。色赤而瘦。折之有烟尘者良。陶弘景曰。七 
月八月采。根有汁。洞冥记。露汁如珠。沈与求诗。出没沙际如浮罂。 



<目录>卷一上经

<篇名>漏芦

内容：味苦咸寒。主皮肤热。恶创疽痔湿痹。下乳汁。久服轻身益气。耳目聪明。不老延年 
。一名野兰。生山谷。 
候纪白藏。称奇守黑。麻荚支分。角蒿盈尺。寒浸菊华。秋澄莲碧。突兀乔山。上清灵 
宅。 
尔雅。秋为白藏。李时珍曰。秋后即黑。异于众草。白居易赋。守其黑所以称奇。苏恭 
曰。 
七八月后皆黑。异于众草。叶似角蒿。生荚。长似细麻之荚。苏颂曰。秦州者花似单叶寒菊 
。海州者花紫碧如单叶莲花。名医曰。生乔山。陶弘景曰。黄帝所葬处。云笈七签上清灵宅 
。 



<目录>卷一上经

<篇名>营实

内容：味酸温。主痈疽恶创。结肉跌筋。败创热气。阴湿不瘳。利关节。一名蔷薇。一名蔷 
麻。一名牛棘。生川谷。 
异名牛棘。艳说鸡苗。青珠碎簇。红颗香饶。金樱怀核。赤杜分条。和酸捩齿。阴蚀潜 
消。 
花史。许司马后圃。蔷薇根下。如鸡五色。呼为玉鸡苗。李时珍曰。结子成簇。生青熟 
红。 
其核有毛。如金樱子核。方岳诗。真珠碎簇玉蝴蝶。苏 诗。香饶点便风。韩保升曰。子若 
杜棠子。礼。其有核者。怀其核。新论。分条布叶。陆游诗。村醪捩齿酸。 



<目录>卷一上经

<篇名>天名精

内容：味甘寒。主瘀血血瘕欲死。下血止血。利小便。久服轻身耐老。一名麦句姜。一名 
虾蟆蓝。一名豕首。生川泽。 
豕首彘颅。义难研括。气厌狐臊。功称鹿活。面皱非吹。衣粘不脱。通化瘀痂。长嬴采 
掇。 
尔雅。 豕首。名医曰。一名彘颅。五月采。陶弘景序。研括烦省。李时珍曰。嫩苗 
绿色 
。似皱叶菘芥。微有狐气。一名皱面草。结实如蒿子。狐气最黏人衣。苏恭曰。即活鹿草也 
。尔雅。夏为长嬴。 



<目录>卷一上经

<篇名>决明子

内容：味咸平。主青盲。目淫肤赤白膜。眼赤痛泪出。久服益精光轻身。生川泽。 
龙门嘉种。香雾盈畦。金钱无数。翠羽初齐。青披细角。绿印簇蹄。黑甜一枕。明决昏 
。 
名医曰。生龙门。黄庭坚诗。后皇富嘉种。吴宽诗。畦间香雾正氤氲。杜甫诗。 叶满 
枝翠 
羽盖。开花无数黄金钱。李时珍曰。结角如初生豉豆。角中子数十粒。参差相连。状如马蹄 
。青绿色。以明目之功而名。苏轼诗。一枕黑甜余。虞淳熙诗。午夜失昏 。 



<目录>卷一上经

<篇名>丹参

内容：味苦微寒。主心腹邪气。肠鸣幽幽如走水。寒热积聚。破症除瘕。止烦满益气。一名 
蝉草。生山谷。 
自抱丹心。方棱青叠。独干丛根。一枝五叶。肠罢辘轳。身轻蹀躞。红紫纷纷。飞蛾形 
接。 
吴融诗。皇恩自抱丹心报。苏颂曰。茎方有棱。青色。一苗数根。李时珍曰。一枝五叶。 
小 
花成穗如蛾形。红紫色。陆龟蒙诗。愁因辘轳转。苏轼诗。蹀躞身轻山上走。萧炳曰治风软 
脚可逐奔马。故名奔马草。列子。形接为事。 



<目录>卷一上经

<篇名>茜根

内容：味苦寒。主寒湿风痹。黄胆。补中。生川谷。 
茹芦在阪。蔓引山龙。刺含寸节。筋束方空。别尊染绛。分剂留红。用祈多积。千户侯 
封。 
尔雅注。茹芦芽搜今之茜也。诗疏。茹芦。徐州人谓之牛蔓。朱震亨曰。一名过山龙。 
李时 
珍曰。十二月生苗。蔓延数尺。方茎中空有筋。外有细刺。数寸一节。白虎通德论。可以染 
绛。别尊卑也。晋书传。华佗心解分剂。埤雅。麈尾留红。韩保升曰。根紫赤色。礼。不祈 
多积。史记传。千亩卮茜。其人与千户侯等。 



<目录>卷一上经

<篇名>飞廉

内容：味苦平。主骨节热。胫重酸疼。久服令人身轻。一名飞轻。生川泽。 
取象神禽。飞走名伙。箭羽轻扬。绵茸旁裹。叶刻残棱。毛浮碎颗。顿洗清凉。百骸安 
妥。 
李时珍曰。飞廉神禽之名。能致风气。名医曰。一名飞雉。一名伏兔。一名伏猪。陶弘 
景曰 
。茎轻有皮似箭羽。叶多刻缺。梦溪笔谈。根如牛蒡而绵。头有白茸。韩保升曰。花紫色子 
毛白。苏轼诗。清凉洗烦煎。 



<目录>卷一上经

<篇名>五味子

内容：味酸温。主益气。咳逆上气。劳伤羸瘦。补不足。强阴益男子精。生山谷。 
含春缔架。引蔓抽茎。莲华貌似。豌豆实成。味殊口爽。济自心平。品珍北产。白扑霜 
轻。 
梁简文帝赋。草含春而动色。卢鸿一歌。资人力之缔架。苏颂曰。春初生苗。引赤蔓于 
高木 
。三四月开花类莲华。七月成实如豌豆许大。道德经。五味令人口爽。左传。先王之济五味 
。以平其心。李时珍曰。北产者良。雷 论。小伙皮皱。泡有白扑盐霜一重为真。 



<目录>卷一上经

<篇名>旋华

内容：味甘温。主益气。去面 黑色。媚好。其根味辛。主腹中寒热邪气。利小便。久服不 
饥轻身。一名筋根华。一名金沸。生平泽。 
截寸苗生。浃旬可数。疏细缠枝。虚圆旋鼓。筋力刚坚。容颜媚妩。被陇交塍。 锄刈 
取。 
寇宗 曰。其根寸截置土。灌溉涉旬。苗生田野间甚多。最难锄刈。治之又生。李时珍 
曰。 
千叶者色粉红。俗呼缠枝牡丹。其花不作瓣状。如军中所吹鼓子。故有旋华鼓子之名。名医 
曰。根主续筋。南人呼为续筋根。管子。强力刚坚。元好问诗。意态工媚妩。庾信诗。被陇 
文瓜熟。交塍香穗低。苏轼说。 锄 艾。相寻于上。诗笺。错薪我欲刈取之。 



<目录>卷一上经

<篇名>兰草

内容：味辛平。主利水道。杀蛊毒。辟不祥。久服益气轻身。不老通神明。一名水香。生池 
泽。 
沅湘纫 。溱洧湔裾。斜抛燕剪。初浴鸡苏。福祥云集。毒蛊风除。千金良是。九畹息 
诬。 
九歌。浩浩沅湘。离骚。纫秋兰以为 。诗疏。秉 即兰香草。梁简文帝诗。湔裾出乐 
游。 
马志曰。其叶有歧。俗呼燕尾香。李时珍曰。开花成穗。如鸡苏。花红白色。梁简文帝序。 
云集雾会。唐书传赞。霆扫风除。方回说。古之兰草。即今之千金草。陆游诗。洛阳二顷言 
良是。杨慎曰。世以如萱蒲者为兰。九畹之受诬久矣。 



<目录>卷一上经

<篇名>蛇床子

内容：味苦平。主妇人阴中肿痛。男子阴痿。湿痒。除痹气。利关节。癫痫恶创。久服轻 
身。一名蛇米。生川谷及田野。 
湿 幽墟。饥蛇凝恋。芎叶槎丫。蒿枝峭茜。百结同窠。双粒合片。蘼弱芜繁。令人目 
黄 诗。苍榛 幽墟。李时珍曰。蛇虺喜卧于下。食其子。苏轼诗。饥蛇不汝放。李邕 
妻温 
氏表。岁时凝恋。韩保升曰。下湿地皆有。叶似小叶芎 。苏颂曰。三月生苗。作丛似蒿枝 
。每枝有花头百余结同一窠。李时珍曰。其子两片合成。淮南子。乱人者。蛇床之与蘼芜 
。张名由诗。令人心目 。 



<目录>卷一上经

<篇名>地肤子

内容：味苦寒。主膀胱热。利小便。补中益精气。久服耳目聪明。轻身耐老。一名地葵。 
生平泽及田野。 
星精散采。宛转沿涯。千心春满。独帚风斜。舌扪鸭 。眠起蚕沙。商秋敛实。沐浴光 
华。 
苏颂曰。星之精也。一名独帚。一名鸭舌草。八月 干成可采。土宿指南。一名千心草。 
韩 
愈诗。宛转沿涯到深处。日华子曰。子色青。似一眠初起蚕沙之状。潘尼赋。商秋授气。 
收华敛实。甄权曰。去热风可作汤沐浴。黄庭经。体生光华气香兰。 



<目录>卷一上经

<篇名>景天

内容：味苦平。主大热。火创身热。烦邪恶气。华。主女人漏下赤白。轻身明目。一名戒火。 
一名慎火。生川谷。 
枝折经旬。柔茎苒苒。气自含凉。功施止焰。寓秀庭除。栖芬屋广。火母名奇。丹砂就 
敛。 
寇宗 曰。折枝置土中。浇溉旬日便生。王粲赋。挺柔茎之苒苒。傅咸赋。气泠泠以含 
凉。 
范筠诗。止焰或有施。卞敬宗赞。寓秀闲庭。谢灵运赋。夕栖芬而气敷。苏颂曰。南北皆有 
之。种于中庭。或盆置屋上。名医曰。一名火母。日华子曰。可 朱砂。 



<目录>卷一上经

<篇名>茵陈

内容：味苦平。主风湿寒热。邪气热结黄胆。久服轻身。益气耐老。生邱陵阪岸上。 
生生不息。陈陈相因。冬藏根蛰。春度萌伸。叶觅八角。饼荐三晨。 蠲黄湿。耳食仙 
。 
易。生生之谓易。礼。流而不息。汉书志。陈陈相因。陈藏器曰。此虽蒿类。经冬不死。 
更 
因旧苗而生。故名茵陈。雷 论。凡使须用叶有八角者。李时珍曰。淮扬人二月三日采茵陈 
苗和粉作饼食之。史记年表。此与以耳食无异。名医曰。白兔食之仙。 



<目录>卷一上经

<篇名>杜若

内容：味辛微温。主胸隔。下逆气。温中。风入脑户。头痛多涕泪出。久服益精。明目轻身 
。一名杜衡。生川泽。 
葵状蘼馨。烟霏露 。幽 崇冈。素英绿叶。香逐马蹄。形猜鸭 。悦茂兹荣。金芝邻 
接。 
山海经。天帝之山有草焉。状如葵。臭如蘼芜。名曰杜衡。杜甫诗。露 思藤架。烟霏 
想柱 
丛。嵇康序。仰眺崇冈。俯察幽 。刘圻父诗。素英绿叶纷可喜。尔雅疏。杜土卤形如马蹄 
。俗呼马蹄香。雷 论。鸭蹀草根相似。味效不同。谢 赋。览兹荣之茂悦。厕金芝于芳丛 
。名医曰。一名若芝。杜甫诗。邻接意如何。 



<目录>卷一上经

<篇名>沙参

内容：味苦微寒。主血积惊气。除寒热。补中益肺气。久服利人。一名知母。生川谷。 
文希志取。美识参形。尖长排齿。紫白悬铃。乳流 液。肺沃神醒。孕金伏火。风扇泠泠。 
名医曰。一名文希。一名志取。一名识美。陶弘景曰。与人参主疗颇同。故有参名。李 
时珍 
曰。叶尖长如枸杞叶而小。有细齿。开小紫花。状如铃铎。亦有白花者。根茎皆有白汁。俗 
名羊婆奶。束晰赋。 液濡泽。李咸用歌。风摇两拂精神醒。牛宏歌。孕金成德。李颀诗。 
心穷伏火阳精丹。葛洪诗。洞阳泠泠风佩清。 



<目录>卷一上经

<篇名>白兔藿

内容：味苦平。主蛇虺蜂虿 狗。菜肉蛊毒注。一名白葛。生山谷。 
捣药山端。思防凌触。衙聚潮蜂。溪盘雾蝮。螈狗攫腓。蛊蚕入腹。饮汁涂创。喜莫予 
毒。 
古歌诗。采取神药山端。白兔捣虾蟆丸。易。君子以思患而豫防之。云笈七签。遇物凌 
触。 
埤雅。蜂有两衙应潮。淮南子。 蛇游雾而动。左传。国人逐螈狗。春秋后语。徐之狗。攫 
公孙子之腓。吴志传。虫入其腹。李 曰。煮汁饮。捣末敷诸毒。阿含经。涂创不贪其味。 
左传。而后喜可知也。曰莫予毒也已。 



<目录>卷一上经

<篇名>徐长卿

内容：味辛温。主鬼物百精蛊毒。疫疾邪恶气温疟。久服强悍轻身。一名鬼督邮。生山谷 
言名名物。以作尔庸。寄怀幽石。别访仙踪。桑苗纤绕。柳叶 茸。蠲疫驱疟。不若不 
逢。 
家语。高辛生而自言其名。周礼。辨其名物。诗。以作尔庸。吴普曰。一名石下长卿。 
苏颂 
曰。一名别仙踪。韩保升曰。苗似小桑。苏恭曰。叶似柳两叶相当。繁钦赋。微条纤绕。李 
商隐诗。垂柳碧 茸。李华赋。养命蠲疫。杨万里诗。不须杜句能驱虐。左传。川泽山林。 
不逢不若。 



<目录>卷一上经

<篇名>石龙刍

内容：味苦微寒。主心腹邪气。小便不利淋闭。风湿鬼注恶毒。久服补虚羸。轻身。耳目 
聪明。延年。一名龙须。一名草续断。一名龙珠。生山谷。 
刍束游龙。抽簪孰绾。直插凫茈。别清鼠莞。织席增凉。翦须补满。九节多珠。洮 恒 
产。 
诗。生刍一束。曹植赋。宛若游龙。王勃诗。随兴欲抽簪。李时珍曰。俗名西王母簪。 
状如 
凫茈。苗直上。尔雅。鼠莞龙刍之小者。功用相同。韩保升曰。生茎如 。可为席。陆云诗 
。芳浒增凉。唐书传李绩疾。帝自剪须以和药。名医曰。补内不足。痞满以九节多珠者良。 
水经注。自洮 三百里中。地草遍是龙须。孟子。无恒产而有恒心者。 



<目录>卷一上经

<篇名>薇衔

内容：味苦平。主风湿痹。历节痛。惊痫吐舌。悸气贼风。鼠 痈肿。一名糜衔。生川泽。 
丛如茺蔚。瘥验鹿衔。有无风动。大小条芟。心平惊悸。气导和 。撮量三指。后饭无 
。 
苏恭曰。此草丛生似茺蔚。一名鹿衔鹿。有疾衔此草即瘥。有大小二种。水经注。魏与 
锡山多生此草。有风不偃。 
无风独摇。岐伯曰。病名酒风。麋衔五分。合以三指。撮为后饭。李时珍曰。后饭者。先服 
药也。礼。无 言。 



<目录>卷一上经

<篇名>云实

内容：味辛温。主泄利肠 。杀虫蛊毒。去邪恶结气。止痛除热。华。主见鬼精物。多食令人 
狂走。久服轻身通神明。生川谷。 
绿荚黄华。实蕃平泽。粘刺空中。高丛累尺。坚裹纹斑。醒含粒白。祝哽 根。声通 
嗌。 
李时珍曰。三月开黄花。荚长三寸许。有子五六粒。黄黑斑纹。浓壳白仁。极坚有腥气。 
茎 
中空有刺。韩保升曰。所在平泽有之。苏恭曰。丛生高五六尺。后汉书纪。祝哽在前陈旅吟 
。根蔫鲜玉生汗。方言。 嗌。噎也。李时珍曰。根治骨哽及喉痛。 



<目录>卷一上经

<篇名>王不留行

内容：味苦平。主金创。止血逐痛。出刺。除风痹内寒。久服轻身耐老。增寿。生山谷 
行不俟驾。速甚邮传。荠根黄并。麦地青连。花开金剪。子玩珠圆。贯通脉络。乳窦溅 
溅。 
论语。不俟驾而行。孟子。速于置邮而传命。苏颂曰。根黄色如荠根。李时珍曰。多生 
麦地 
中。子生白。熟黑。正圆如细珠。日华子曰。一名剪金花。朱子序。脉络贯通。温庭筠歌 
。乳窦溅溅通石脉。张元素曰。下乳引导。用之通血脉。 



<目录>卷一上经

<篇名>升麻

内容：味甘辛。主解百毒。杀百老物殃鬼辟温疾障邪毒蛊。久服不夭。一名周升麻。生山谷 
。 
聚上曰升。奔魑走魅。深壅多须。纷垂素穗。鸡骨拾坚。禽心藏智。新妇惭形。小星充 
备。 
易。聚而上者谓之升。庾信赋。奔魑走魅。苏颂曰。根如蒿根。黑色多须。四五月着花 
似 
鸟误食中毒。急飞 
小有殊。诗。 彼 



<目录>卷一上经

<篇名>青

内容：味甘寒。主五脏邪气。风寒湿痹。益气补脑髓。坚筋骨。久服耳目聪明。不饥不老。 
巨胜苗也。生川谷。 
秋畦播种。先撷丰苗。蔬菹涎滑。发沐云飘。丫歧分尾。锐末垂 。内守坚固。清梦逍 
遥 
李时珍曰。秋间取巨胜子。种畦中。如生菜之法。候苗出采食滑美。本草所着者。茹蔬 
之功 
。叶有本团而末锐者。有本团而末三丫形者。陆游诗。湘湖 长涎正滑。寇宗 曰。以汤浸 
良久涎出。妇人以之沐发。汪元量诗。凤钗堕锦乌云飘。黄庭经。内守坚固真之真。吴普曰 
。一名梦神。 



<目录>卷一上经

<篇名>姑活

内容：味甘温。主大风邪气。湿痹寒痛。久服轻身。益寿耐老。一名冬葵子。 
姑云徐徐。当生者活。湿燥寒温。风驱邪遏。菜匪冬葵。烟祛野葛。鸡以精名。义难曲 
括。 
孟子。谓之姑徐徐云耳。说苑。扁鹊医赵太子。言当生者活耳。陶弘景曰。冬葵非菜之 
冬 
葵。李时珍曰。野葛折之。青烟出者名固活。苏恭曰。一名鸡精。罗湖野录。形于尺素。尤 
为曲括。 



<目录>卷一上经

<篇名>别羁

内容：味苦微温。主风寒湿痹。身重四肢疼酸。寒邪历节痛。生川谷。 
蓝田玉暖。小燠别枝。 身重。酸痹愁羁。融通百节。安畅全肢。青逵春日。凉吹秋 
期。 
（鲁猥切。 呼最切。） 
李商隐诗。蓝田日暖玉生烟。晋书志。小燠不书。名医曰。一名别枝。广韵。 肿大 
也。 
博雅。酸痛也。任 行状。表里融通。苏轼诗。遇境即安畅。名医曰。二月八日采。刘臻妻 
颂。青逵升震。唐太宗诗。凉吹肃离宫。 



<目录>卷一上经

<篇名>屈草

内容：味苦。主胸胁下痛。邪气。腹间寒热。阴痹。久服轻身。益气耐老。生川泽。屈轶尧 
庭。均荣一借。息卧愆时。阴阳沦谢。濯濯虚鸣。油油就化。雪栈屏山。访宜午夏。 
帝王世纪。黄帝时有草生庭。佞人入则指之。名曰屈轶。张友正赋。傥一借于吹嘘。愿 
均荣 
于动植。黄帝素问。背胸邪系阴阳左右。胸胁痛而不得息。不得卧。又大肠病者。肠中切痛 
而鸣濯濯。元结歌。元化油油兮。谁知其然。陆游诗。雪栈屏山日月游。名医曰。生汉中。 
五月采。 



<目录>卷一上经

<篇名>淮木

内容：味苦平。主久咳上气。肠中虚羸。女子阴蚀。漏下赤白沃。一名百岁城中木。生山谷 
。 
城中百岁。樟上长生。枝衔肌肉。理具纵横。云封索异。赤柱标名。似朴似桂。药味传 
精。 
李当之曰。是樟树上寄生。树大衔枝在肌肉。桐君曰。状如浓朴。色似桂白。其理一纵 
一横 
。名医曰。生太山。史记传。天子封太山。有白云起封中。于邵序。搜奇索异。李时珍曰。 
一名赤桂。后汉书。标名为证。陆龟蒙诗。僧传药味精。 



<目录>卷一上经

<篇名>牡桂

内容：味辛温。主上气咳逆结气。喉痹吐吸。利关节。补中益气。久服通神。轻身不老。生 
山谷。 
山启招摇。百药备使。丰肉结心。茸毛细齿。枣实孰传。主形差拟。辛螫中存。成林卓 
峙。 
山海经。招摇之山多桂。说文。桂百药之长。左传。寡君使盖备使。郭璞曰。一名肉桂。 
一 
名桂心。李时珍曰。叶坚硬有毛如锯齿。拾遗记。暗河紫桂。实大如枣。桂海虞衡志。凡木 
叶心皆一纵理。独桂有两纹形如圭。吕氏春秋。桂枝之下无杂木。味辛故也。曹植文。殊略 
卓峙。 



<目录>卷一上经

<篇名>菌桂

内容：味辛温。主百病。养精神。和颜色。为诸药先聘通使。久服轻身不老。面生光华。媚 
好常如童子。生山谷。 
聘通特达。品着南交。筒规圆竹。香杂申椒。呼父称祖。易髦还髫。炊薪喻贵。生柿莫 
淆。 
徐陵书。圭璋特达。通聘河阳。名医曰。生交趾。正圆如竹。苏恭曰。大小枝皮。俱是 
筒。 
离骚。杂申椒与菌桂兮。水经注。桂父象人也。服桂得道。搜神记。彭祖七百岁常食芝桂。 
周 
伯琦诗。击壤喧髦髫。战国策。楚国薪贵于桂。李时珍曰。叶如柿叶而尖。杨万里诗。满山 
柿叶正堪书。 



<目录>卷一上经

<篇名>松脂

内容：味苦温。主疽恶创。头疡白秃疥搔风气。安五脏。除热。久服轻身。不老延年。一名 
松膏。一名松肪。生山谷。 
当暑凌寒。流英沥液。飞状龙形。沉凝虎魄。香泛烟清。灯明光射。苓菊功同。和丸丽 
泽。 
宋高宗赞。凌寒逾茂。当暑阴森。张衡赋。漱飞泉之沥液。咀石菌之流英。抱朴子。松 
树之 
三千岁者。聚脂状如龙形。名曰飞节芝。博物志。松脂沦入地中。千岁化为虎魄。苏轼诗。 
缥缈松香泛蜡烟。戴石屏诗。松明夜当灯。苏颂曰。道人服饵。或合茯苓菊花为丸。易疏。 
两泽相连。润说之盛。故曰丽泽。 



<目录>卷一上经

<篇名>槐实

内容：味苦寒。主五内邪气热。止涎唾。补绝伤。五痔火创。妇人乳瘕。子藏急痛。生平泽 
。 
律移寒火。精散虚星。荚连珠缀。花袅金零。孟冬举烛。上巳推 。参三取二。显证长 
龄。 
周礼注。冬取槐檀之火。李峤诗。暮律移寒火。春秋说题辞。槐虚星之精。李时珍曰。 
其实 
作荚。如连珠。白居易诗。袅袅黄花枝。麻九畴诗。槐花满地黄金冷。梁书传。庾肩吾食槐 
实 
以十月上巳日采。名医曰。可作神烛。王泠然判对。既失推 之典。雷 论。凡采实。只取 
三子及两子者。庄子。勿参以三。左传。子犯曰。臣取二。梁武帝诗。显证表长龄。 



<目录>卷一上经

<篇名>枸杞

内容：味苦寒。主五内邪气。热中消渴。周痹。久服坚筋骨。轻身不老。一名杞根。一名地 
骨。一名枸忌。一名地辅。生平泽。 
枸刺杞条。兼名会对。秋果垂红。春苗笼黛。仙杖晨飞。灵 夜吠。山北山南。诗人多 
慨。 
李时珍曰。枸杞。二树名。此物棘如枸之刺。茎如杞之条。故兼名之。尔雅。妃合会对 
也。 
诗疏。苞杞其子。秋熟正赤。苏颂曰。春生苗叶。刘禹锡诗。翠黛叶生笼石 。殷红子熟照 
铜瓶。名医曰。一名仙人杖。史子玉赋。仙杖飞空。苏轼诗。灵 或夜吠。诗。南山有杞。 
又陟彼北山。言采其杞。江淹诏。永言多慨。 



<目录>卷一上经

<篇名>柏实

内容：味甘平。主惊悸。安五脏。益气。除湿痹。久服令人悦。泽美色。耳目聪明。不饥不 
老。轻身延年。生山谷。 
秉阴西指。托向东尊。球捎星缀。麦裂霜繁。香霏闻妙。酿熟含温。赤松习服。后雕同 
论。 
许赞歌。秉阴吸阳。六书精蕴。木皆属阳。而柏向阴指西。名医曰。生太山尤良。旧唐 
书志 
。位当东向之尊。张 诗。捎球紫袖轻。范成大诗。垂垂万星球。李时珍曰。其实成球。霜 
后四裂。中有数子。大如麦粒。萧祗诗。霜繁绿更滋。杜甫诗。心清闻妙香。苏轼诗。坐对 
柏子香。雷 论。凡使柏子。先以酒浸。缓火煎成膏为度。杨侃赋。椒桂含温。列仙传。赤 
松子好食柏。论语。岁寒。然后知松柏之后雕也。 



<目录>卷一上经

<篇名>茯苓

内容：味甘平。主胸胁逆气。忧恚惊邪恐悸。心下结痛。寒热烦满。咳逆。口焦舌干。利小 
便。久服安魂养神。不饥延年。一名茯菟。生山谷。 
霰结九秋。根寻夜燎。云粉中坚。彤丝上绕。磊 龟。 蹲鸟。抱木和神。攸处不 
扰。 
李益诗。下结九秋霰。史记传。伏苓在菟丝之下。夜捎菟丝去之。篝烛记其处。明即掘 
取之 
。吴融诗。金鼎晓煎云漾粉。王微赞。彤丝上荟。张 诗。龟 凫伏自磊 。广韵。 张 
羽貌。苏轼赋。象鸟兽之蹲伏。名医曰。抱 
根者名茯神。杨炯赋。保性和神。左传。各有攸处。德用不扰。 



<目录>卷一上经

<篇名>榆皮

内容：味甘平。主大小便不通。利水道。除邪气 
。久服轻身。不饥。其实尤良。一名零榆。生山谷。 
梦占福禄。火易陈新。土宜五沃。雨濯三春。屑能济馑。钱或疗贫。岁收千匹。术叩齐 
民。 
梦书。榆火君德至也。梦其叶滋茂。福禄存也。春明退朝录。周礼四时变火。唐惟清明 
取榆 
柳火以赐近臣戚里。管子五沃之土。其榆条长泛胜之。书。三月榆荚雨。农桑通诀。昔丰沛 
岁饥。以榆皮作屑煮食之。民赖以济。李玉英诗。满地榆钱不疗贫。齐民要术。种榆法。能 
种一顷。岁收千匹。酸枣。味酸平。主心腹寒热邪结。气聚。四肢酸痛。湿痹。久服安五脏 
。轻身延年。生川泽。 
高者 （音刺）重。（平声）低者 并。渴自含津。瞑方解酲。醯乞分缸。梅调佐鼎。 
养小 
取材。场师奚哂。 
李时珍曰。枣性高。故重 。棘性低。故并 。李杲曰。调荣卫。生津液。马融颂。含 
津吐 
荣。群芳谱。生用令人不眠。淮南子。醯酸不慕蚋。史记传。醯酱千缸。鲍照诗。食梅常苦 
酸。唐明皇诗。盐梅已佐鼎。左传。我落其实。而取其材。孟子。养其 棘。则为贱场师焉 
。 



<目录>卷一上经

<篇名>柏木

内容：味苦寒。主五脏肠胃中结热黄胆。肠痔。止泄利。女子漏下赤白。阴阳蚀创。一名檀 
桓。生山谷。 
叶侔椿紫。色亚栀黄。生金丽水。负阴抱阳。通中染卷。元吉垂裳。木芝着品。冬茂房 
商。 
韩保升曰。黄柏叶如紫椿。元 诗。散乱栀黄萼。李时珍曰。知母佐黄柏。有金水相生 
之义 
。张元素曰。苦浓微辛。阴中之阳。晋书志。万物负阴而抱阳。易。君子黄中通理。窗间记 
。闻写书纸以柏染之辟蠹。曰黄卷。易。黄裳元吉。李质赋。融至道以垂裳。陶弘景曰。道 
家入木芝品。掌禹锡曰。经冬不凋。出房商等州。 



<目录>卷一上经

<篇名>干漆

内容：味辛温。无毒。主绝伤。补中续筋骨。填髓脑。安五脏。五缓六急。风寒湿痹。生漆 
去长虫。久服轻身耐老。生川谷。 
数树婆娑。迎刃殊快。滴沥方稠。晶华增累。性共胶坚。质妨蟹败。散授青粘。樊阿摄 
饵。 
王维诗。婆娑数株树。晋书传。迎刃而解。水经注。钟乳穴滴沥不断。萧文山诗。天以 
晶华 
累尔形。后汉书传。胶漆自谓坚。淮南子。蟹之败漆。魏志传。樊阿从华佗求服食益人者。 
佗授以漆叶青粘散。抱朴子。青粘即葳蕤。许敬宗表。微如摄饵。 



<目录>卷一上经

<篇名>五加皮

内容：味辛温。主心腹疝气腹痛。益气疗 。小儿不能行。疽创 
阴蚀。一名豺漆。 
数符天地。五叶交加。麂篱疏密。豺节杈丫。文章作酒。金玉满车。煮盐加豉。固寿无 
涯。 
易。天数五。地数五。李时珍曰。五叶交加者良。苏颂曰。今江淮吴中。往往以为藩篱。 
陆 
游诗。疏疏麂眼篱。名医曰。一名豺节。杜甫赋。突杈丫而皆折。巴蜀异物志。名文章草。 
赞曰。文章作酒。能成其味。煮石经。孟绰子董士固相与言曰。愿得五加一把。不用金玉满 
车。唐慎微曰。金盐五加也。玉豉地榆也。煮石而饵长生之药。耿 诗。山固寿无涯。 



<目录>卷一上经

<篇名>蔓荆实

内容：味苦微寒。主筋骨间寒热痹拘挛。明目坚齿。利九窍。去白虫。久服轻身耐老。小 
荆实亦等。生山谷。 
蔓引水滨。植分青赤。星散玉衡。云涵金宅。穗吐花红。蒂披膜白。欣聚三株。还为和 
适。 
苏恭曰。蔓荆生水滨。李时珍曰。青者为荆。赤者为 。春秋运斗枢。玉衡星散为荆。 
江淹 
颂。金荆佳树。涵云宅仙。苏颂曰。花作穗。淡红色。雷 论。凡使实去蒂下白膜一重。孝 
子传。古有兄弟欲分异。见三荆同株，叹曰。木犹欣聚。况我而殊哉。还为雍和。吕氏春秋。 
声出于和。和出于适。 



<目录>卷一上经

<篇名>辛夷

内容：味辛温。主五脏身体。寒风头脑痛。面 。久服下气。轻身明目。增年耐老。一名辛 
矧。一名侯桃。一名房木。生川谷。 
潜苞蓄锐。攒紫团红。夭桃敛实。健笔书空。吐高灼日。送谢摇风。迎春玉蕊。功岂从 
同。 
韩愈诗。潜苞绛实坼。李翰论。含光蓄锐。谢 诗。发萼初攒紫。李贺诗。细绿及团红。 
名 
医曰。似东桃而小。潘尼赋。收华敛实。陈藏器曰。北人呼为木笔。方千诗。春物诱材归健 
笔。欧阳炯诗。势欲书空映早霞。韩琦诗。辛夷吐高花。徐铉诗。晴后日高偏照灼。韩愈书 
。迎繁送谢别有意。江淹赋。摇风忽起。苕溪渔隐丛话。木笔色紫。二月方开。迎春白色。 
立春已开。自是二种。公羊传。其余从同同。 



<目录>卷一上经

<篇名>桑上寄生

内容：味苦平。主腰痛。小儿背强痈肿。安胎充肌肤。坚发齿。长须眉。其实明目轻身 
。通神。一名寄屑。一名寓木。一名宛童。生山谷。 
瞻彼菀柔。夤缘苞系。共气分形。缘根附蒂。柳紫稽疑。苕青殊裔。豆实香稠。苍梧酒 
剂。 
诗。菀彼桑柔。唐书传赞。萝茑夤缘。易。系于苞桑。梁元帝书。分形共气。梅尧臣赋。 
缘 
根兮附蒂。群芳谱。柳寄生亦紫藤。书。七稽疑。诗。苕之华。其叶青青。魏志纪。包举殊 
裔。 
苏颂曰。结子黄绿色。如小豆。汁稠者良。浔梧杂佩。桑寄生酒。出梧州。张正见诗。浮蚁 
擅苍梧。谓此。 



<目录>卷一上经

<篇名>杜仲

内容：味辛平。主腰脊痛。补中益精气。坚筋骨。强志。除阴下痒湿。小便余沥。久服轻身 
耐老。一名思仙。生山谷。 
杜父仙去。嘉荫翘思。紫封巨植。白折轻丝。足知为屦。牙效烹葵。形兼榆柘。酥蜜相 
宜。 
李时珍曰。昔有杜仲。服此得道。因以名之。晋书传。杜预众庶赖之。号曰杜父。苏轼 
诗。 
幽人得嘉荫。曹植诗。翘思远退人。令狐楚诗。犹识紫泥封。苏轼诗。不尽长林与巨植。群 
芳谱。皮色紫而润。陶弘景曰。折之多白丝者佳。孟子。不知足而为屦。苏颂曰。木可为履 
。益脚。初生嫩叶。可食。谓之 牙。叶亦类柘。诗。七月烹葵及菽。尔雅。杜仲曼榆也。 
雷论。凡使用酥蜜和涂。 



<目录>卷一上经

<篇名>女贞实

内容：味苦平。主补中。安五脏。养精神。除百疾。久服肥健。轻身不老。生山谷。贞固称名。 
冻青类族。德育阴精。质 
森刚木。蜡放花凝。鹆来果熟。珠贯累累。牛李同馥。易。贞固足以干事。又其称名也。杂 
而不越。李时珍曰。冻青女 
贞别种。易。君子以类族。辨物典术。女贞木者。少阴之精。说文。桢刚木也。李时珍曰。 
近时以放蜡虫。呼为蜡树。 
芳谱。凡采蜡树上如凝霜。谓之蜡花。李时珍曰。女贞实。 鹆喜食之。累累满树。黑似牛 
李子。 



<目录>卷一上经

<篇名>木兰

内容：味苦寒。主身大热在皮肤中。去面热赤 。酒 。恶风 疾。阴下痒湿。明耳目。一 
名林兰。生山谷。 
利通舟楫。分剂刀圭。兰如同臭。莲不污泥冰坚雪白。鹤唳猿啼。花身依旧。惭愧 黎。 
述异记。浔阳七里洲。有鲁班刻木兰舟。庾信诗。量药用刀圭。李时珍曰。其香如兰。其花 
如莲。易。同心之言。其臭如兰。周敦颐说。出污泥而不染。成公绥赋。峨峨坚冰。霏霏白 
雪。李华赋。鹤既唳兮猿复啼。陆龟蒙诗。几度木兰舟上望。不知原是此花身。王播诗。惭 
愧黎饭后钟。 



<目录>卷一上经

<篇名>蕤核

内容：味甘温。主心腹邪气。明目。目赤痛伤泪出。久服轻身。益气不饥。生山谷。 
茎附蕤蕤。丛生刺劲。充耳垂 。明眸引镜。钻岂攻坚。怀非致敬。函谷巴西。云舒星 
映。 
韩保升曰。蕤子附茎生。李时珍曰。花实蕤蕤下垂。故谓之蕤。郭璞曰。丛生有刺。实 
如耳 
。紫赤可食。诗。充耳 莹。于 诗。天与双明眸。王融序引镜皆明目。晋书传。王戎家 
有好李。恒钻其核。论语。钻之弥坚。礼。其有核者怀其核。左传。勤礼莫如致敬。名医曰 
。生函谷及巴西。吴普曰。八月采。孔稚圭启。绿叶云舒。朱实星映。 



<目录>卷一上经

<篇名>橘柚

内容：味辛温。主胸中瘕热。逆气。利水谷。久服去臭下气。通神。一名橘皮。生山谷。 
识小识大。相保岁寒。珠胎 郁。镭斗霜攒。贞心荣丽。仁崽甘酸。璇枢散采。云梦翘 
观。 
书传。小曰橘。大曰柚。论语。贤者识其大者。不贤者识其小者。白居易诗。应能保岁 
寒。 
刘克庄诗。淡月珠胎明璀璨。李时珍曰。橘从 。内赤外黄。香雾纷郁。有似乎 云。广州 
记 
。镭柚实大如斗。方回诗。满颐霜雪攒。李绅诗。不随寒暑换贞心。虞羲诗。荣丽在中州。 
群芳谱。名仁崽者。柚类也。黄庭坚诗。如食橘柚知甘酸。春秋运斗枢。璇枢星散为橘。吕 
氏春秋。果之美者。有云梦之柚。 



<目录>卷一上经

<篇名>发

内容：味苦温。主五癃。关格不通。利小便水道。疗小儿痫。大人 。仍自还神化。 
髓海精华。冠年仪表。理净千梳。割分一缭。化俨伏鸡。神驱飞鸟。余 僮僮。堆云妆 
晓。 
素问注。脑者髓之海。发者脑之华。雷 论。发 是男子年二十以来。无疾患于顶心剪 
下者 
。淮南子。行为仪表。苏轼诗。理发千梳净。晋书传。割而分之。唐书传。贵妃杨氏引刀断 
一缭发。名医曰。合鸡子黄煎之。消为水。参同契。伏鸡用其卵。陈藏器曰。生人发挂果树 
上。乌鸟不敢来食其实。诗。不屑 也。诗传。被之僮僮。编发为之。薛士隆赋。发堆云兮 
鬓蝉翼。温庭筠诗。懒逐妆成晓。 



<目录>卷一上经

<篇名>龙骨

内容：味甘平。主心腹。鬼注精物老魅。咳逆泄利。脓血。女子漏下。症瘕坚结。小儿热气 
惊痫。齿。主小儿大人惊痫。 疾狂走。心下结气。不能喘息。诸痉。杀精物。久服轻身。 
通神明延年。生山谷。 
形留旷泽。升忆景云。挺奇炼蜕。厉漱编龈。骏同 市。象类身焚。用潜施溥。枯朽灵 
芬。 
拾遗记。南浔之国有洞穴。中有毛龙。时蜕骨于旷泽之中。易疏。龙吟则景云出。权德 
舆序 
。挺神奇。祛物怪。告练蜕之地。晋书传。所以漱石。欲厉其齿。李祯诗。香龈皓齿疑贝编 
。黄庭坚诗。千金市骨今何有。士或不偿五 皮。左传。象有齿以焚其身。易。潜龙勿用。 
又德施溥也。晋书传。荣加枯朽。冯衍赋。扬屈原之灵芬。 



<目录>卷一上经

<篇名>麝香

内容：味辛温。主辟恶气。杀鬼精物。温疟蛊毒。痫 。去三虫。久服除邪。不梦寤厌寐。 
生山谷。 
蕴结寒香。山农珍贵。迹逐松阴。胜餐柏味。剔爪如遗。噬脐斯畏。远射氛氲。园林屏 
气。 
埤雅。麝夏月食蛇多。至寒香满。李时珍曰。麝居山。獐居泽。以此为别。周礼。掌葛 
以时 
。征材于山农。郭登诗。物生遭遇即珍贵。黄列子游猎九江。逐迹寻穴。韩 诗。香麝松阴 
里。陶潜诗。餐胜如归。陶弘景曰。常食柏叶。苏颂曰。第一生香。自以爪剔出者。名遗香 
。其次脐香。乃捕取之。诗。弃予如遗。左传。后君噬脐。诗。无独斯畏。马祖常诗。月华 
远射离离白。唐阙名赋。笼流麝之氛氲。苏颂曰。香聚处。草木不生。过园林。瓜果不实。 
论语。屏气似不息者。 



<目录>卷一上经

<篇名>牛黄

内容：味苦平。主惊痫寒热。热盛狂 。除邪逐鬼。生平泽。 
如狂怒吼。中美珍黄。通灵角折。感结心脏。蝶飞占异。驼类知防。隐名丑宝。养晦韬 
光。 
陶弘景曰。神牛出入鸣吼者有黄。郝经诗。叫吼怒如狂。左传。子服惠伯曰。中美能黄。 
扬 
子。其德珍黄。刘基诗。文犀亦有通灵角。易林。蹇牛折角。王逸歌。忧怀感结重叹忆。诗 
。中心藏之。酉阳杂俎。有人得牛所吐黄。剖之中有物。如蝶飞去。李时珍曰。驼黄相类。 
而功不及牛。属丑故隐其名。礼。又敢与知防。名医曰。无令见日月光。诗。遵养时晦。孔 
融诗。美玉韬光。 



<目录>卷一上经

<篇名>熊脂

内容：味甘微寒。主风痹不仁。筋急。五脏腹中积聚。寒热。羸瘦。头疡白秃。面 。久 
服强志。不饥轻身。生山谷。 
威示共侯。行知适馆。导气枝悬。蛰冬穴暖。玉共酥凝。膏流霜满。燃照争明。短檠休 
伴。 
周礼。大射诸侯则共熊侯。李时珍曰。熊行山中。虽数千里必有 伏之所。山中人谓之 
熊馆 
。诗。适子之馆兮。汉书传注。古之仙者。为导引之事。若熊之攀枝自悬也。酉阳杂俎。冬 
蛰不食。陶弘景曰。熊脂乃背上肪。色白如玉。陆游词。雪暖酥凝。沈约诗。夙昔玉霜满。 
日华子曰。燃灯烟损人眼。程俱诗。何人劝之照。烛燎皆争明。陆游诗。且作短檠伴。 



<目录>卷一上经

<篇名>白胶

内容：味甘平。主伤中劳绝。要痛羸瘦。补中益气。妇人血闭无子。止痛安胎。久服轻身延 
年。一名鹿角胶。 
斑龙解角。候届鸣蝉。粲磋劲质。活火新煎。银膏莹细。琼液凝鲜。 润化。却老留 
年。 
澹寮方。鹿一名斑龙。礼。仲夏鹿角。解蜩始鸣。谢偃赋。徒观其粲兮如 。沈约诗。 
梢风 
有劲质。苏轼歌。君不见。昔时李生好客手自煎。贵从活火发新泉。郝经诗。斫开细雪银膏 
莹。李白诗。一餐咽琼液。鲍照诗。霜素凝鲜。易。天地 。春秋元命包。开神润化洛阳 
。伽蓝记。孤松既可却老。半石亦可留年。 



<目录>卷一上经

<篇名>阿胶

内容：味甘平。主心腹内崩劳极。洒洒如疟状。腰腹痛。四肢酸疼。女子下血。安胎。久服 
轻身益气。一名傅致胶。 
上选珍皮。犀兕方驾。坤性归柔。坎功流下。渗漉膏凝。消坚形化。 黑珀黄。经春历 
夏。 
名医曰。出东阿县。煮牛皮作之。傅休奕赋。选珍皮之上翰。左传。牛则有皮。犀兕尚 
多汉 
书传。车骑不得方驾。易。坤为子母牛。道德指归论。归柔去刚。水动流下。易。坎为水。 
水经注。东阿有井。济水所注。水清而重。其性趋下。司马相如书。滋液渗漉。尔雅疏。膏 
凝曰脂。汉书传。消坚甚于汤雪。庄子。其形化。其心与之然。李时珍曰。凡造胶十二月二 
三月为上。黄透如琥珀。黑如 玉者良。夏月亦不湿软。倪瓒诗。经春历夏又嗟秋。 



<目录>卷一上经

<篇名>丹雄鸡

内容：味甘微温。主女人崩中。漏下赤白沃。补虚温中。止血通神。杀毒。辟不祥。头。 
主杀鬼。东门上者尤良。肪。主耳聋。肠。主遗溺。 裹黄皮。主泄利。屎白。主消渴。 
伤寒寒热。黑雌鸡。主风寒湿痹。五缓六急。安胎。翮羽。主下血闭。鸡子。主除热火 
疮痫 
。可作虎魄神物。鸡白蠹肥脂。生平泽。 
巽权金畜。栖桀栖埘。雄鸣应节。雌伏知慈。尾交孳化。翼长孚期。不闻拾芥。挟巧何 
奇。 
易。巽以行权汉上。易传。巽位在巳。王于酉。故鸡又为金畜。诗。鸡栖于埘。又鸡栖 
于桀 
。 
九家易。风应节而变。鸡时至而鸣。淮南子。慈雌呕暖覆伏。柳宗元碑。不自知其慈。书传 
。孳尾乳化曰孳。交接曰尾。左传。子西曰。胜如卵。余翼而长之。埤雅。鸟之孚卵。皆如 
其期。陶弘景曰。用欲 子黄白混杂煮作极似琥珀。惟不拾芥耳。司马光序。挟巧取奇。 



<目录>卷一上经

<篇名>雁肪

内容：味甘平。主风挛拘急。偏枯气不通利。久服益气不饥。轻身耐老。一名 肪。生池泽 
北乡南翔。知时识序。烹舍能鸣。缴加何取。截玉雪凝。酿松泉煮。强健筋骸。蹑风高 
举。 
礼。季冬之月。雁北乡。魏文帝歌。行群燕辞。归雁南翔。成公绥赋序。奇其应气而知 
时。 
庄子。命竖子杀雁而烹之。主人曰。杀不能鸣者。史记世家。楚人有好以弱弓微缴加归雁之 
上者。顷襄王召而问之。对曰。见鸟六双。以王何取。魏文帝书。美玉白如截肪。李损之诗 
。凝阶似截肪。陆游诗。汲泉小瓮酿松肪。陈鉴赋。筋骸强健。陶潜诗。愿言蹑清风。高举 
寻吾契。 



<目录>卷一上经

<篇名>石蜜

内容：味甘平。主心腹邪气。诸惊痫 。安五脏诸不足。益气补中。止痛解毒。除众病。和 
百药。久服强志轻身。不饥不老。一名石饴。生山谷。 
倒悬家室。供课尊王。分喧潮应。申喙花忙。甜珍一滴。暖割千房。谐和旨味。百药攒 
芳。 
魏书传。管辂射覆卦成曰。家室倒悬。此蜂窠也。黄庭坚诗。稚蜂趋衙供蜜课。苏轼诗。 
中 
有王子蜂中尊。谢翱诗。分喧刺蜜烟。埤雅。蜂有两衙应潮。柳宗元对。不足以申吾喙。李 
商隐诗。蜂亦为花忙。冷斋夜话。仲殊曰。钱如蜜。一滴也甜。陆游诗。花残新蜜酿千房。 
唐书传。门下充旨味者多矣。元祯诗。蜂连宿露攒芳久。 



<目录>卷一上经

<篇名>蜂子

内容：味甘平。主头风。除蛊毒。补虚羸伤中。久服令人光泽好颜色不老。大黄蜂子。主心 
腹复满痛。轻身益气。土蜂子。主痈肿。一名蜚零。生山谷。 
类自殊形。尾皆垂颖。冯木虚悬。 泥幽屏。毒菌生光。丛桑匿影。白蛹蚕莹。馈来荒 
憬。 
欧阳修赋。异类殊形。埤雅。蜂毒在尾。垂颖如锋。曹植赋。上不冯木。陶弘景碑。七 
度虚 
悬。苏颂曰。大黄蜂子作房在大木间。埤雅。土蜂好 泥作房。韩愈诗。即此是幽屏。酉阳 
杂俎。岭南毒菌。夜有光。经雨即腐。化为蜂。水经注。延水有桑林为丛桑河。云笈七签。 
隐地八术。一曰藏形匿影。诗疏。蒲芦负桑虫。以成其子。岭表录异。蜂儿拣状如蚕蛹。莹 
白者盐炒曝干。寄京洛以为方物。贺知章诗。荒憬尽怀忠。 



<目录>卷一上经

<篇名>蜜蜡

内容：味甘微温。主下利脓血。补中续绝伤金创。益气不饥耐老。生山谷。 
荒崖采采。蒙纩缠腰。支饥淡泊。嚼味寂寥。技羞栀貌。奢戒薪烧。何来灵雀。蜜塞相 
招。 
顾况序。采蜡怨奢也。荒岩之间。纩蒙其身。腰藤造险。又诗。采采者蜡。博物志。食 
蜡半 
斤。支十日饥。高骈诗。淡泊供需不在求。楞严经。味如嚼蜡。李商隐诗。红壁寂寥崖蜜尽 
。柳宗元文。栀其貌。蜡其言。以求贾技于朝。晋书传。石崇奢靡相尚。以蜡代薪。博物志 
。南方诸山。余蜡在石。有鸟群来啄之殆尽。名曰灵雀。人谓之蜜塞。 



<目录>卷一上经

<篇名>牡蛎

内容：味咸平。主伤寒寒热。温疟洒洒。惊恚怒气。除拘缓。鼠 。女子带下赤白。久服强骨 
节。杀邪气。延年。一名蛎蛤。生池泽。 
荣粹不知。止渴推厉。 房分。嵯峨山势。纤指纷柔。圆蹄悬缀。鲲化何殊。神雕百 
岁。 
南史传。车螯蚶蛎。不悴不荣。张元素曰。蛤蛎之厉。能止渴也。张衡赋。望 以径 
廷。 
说文。嵯峨山高貌。苏颂曰。海旁附石而生。 相连如房。呼为蛎房。初生止如拳石。渐 
长崭岩如山。俗名蚝山。每房有肉。大者如马蹄。小者如人指面。潘岳赋。冉弱纷柔。泛 
舟 
录。鹅管悬缀。庄子。北冥有鱼。其名曰鲲。化而为鸟。其名曰鹏。陶弘景曰。云是百岁雕 
所化。 



<目录>卷一上经

<篇名>龟甲

内容：味咸平。主漏下赤白。破症瘕 疟。五痔阴蚀。湿痹。四肢重弱。小儿囟不合。久服 
轻身不饥。一名神屋。生池泽。 
列前重宝。藏六怀灵。守 云覆。致墨炎荧。质兼金玉。神炳丹青。图形捍难。借气益 
龄。 
礼。龟为前列。史记传。留神龟以为重宝。杂阿含经。如龟藏六。宋书传。谢灵运禀气 
怀灵 
。史记传。 满百茎。神龟守之。青云覆之。周礼。扬火以作。龟致其墨。说苑。荧荧不绝 
。炎炎奈何。又灵龟纹五色。似玉似金。孝经。援神契。效象洛龟。擢书丹青。周礼疏。龟 
蛇为 。龟有甲能捍难。吴球曰。龟板补阴。借其气也。唐明皇诗。益龄仙井合。 



<目录>卷一上经

<篇名>桑螵蛸

内容：味咸平。主伤中。疝瘕阴痿。益精生子。女子血闭。腰痛五淋。利小便水道。一名 
蚀。生桑枝上。采蒸之。 
巨伟维桑。蛰虫依固。细 中藏。乳蛆外附。绡状轻飘。房看分注。蚕稠梅黄。骧首齐 
骛。 
傅咸赋。以厥树之巨伟。诗。维桑与梓。礼。蛰虫始振。汉书传。易可依固。诗疏。螟 
蛉。俗 
谓之桑 。色青而细小。李时珍曰。螳螂骧首奋臂。深秋乳子如蛆。粘着树枝。其状轻飘如 
绡。重重有隔房。后汉书传。羽翼外附。庾信铭。八溪分注。礼。仲夏之月螳螂生。李白诗 
。五月梅始黄。蚕稠桑柘空。温庭筠诗。班马方齐骛。 



<目录>卷一上经

<篇名>海蛤

内容：味苦平。主咳逆上气。喘息烦满。胸痛寒热。一名魁蛤。 
秋深爵化。海错丛残。盈窥月满。贮拾潮寒。饰妆成帐。护汁堆盘。灵称白水。王母中 
餐。 
礼。季秋之月。爵入大水为蛤。孔平仲诗。鲜蛤实海错。新论。丛残小语。吕氏春秋。 
月望 
。则蚌蛤实。群阴盈。梅尧臣诗。拾贮寒潮退。飞燕外传。以蛤妆五成金霞帐。苏轼诗。我 
哀篮中蛤。闭口护残汁。欧阳修诗。累累盘中蛤。汉武内传。西王母曰。次药有白灵蛤。释 
卿云诗。挑荠备中餐。 
文蛤。主恶疮蚀五痔。 
种别沙田。潮汐增晕。虹采开明。锦囊充 。风爱来熏。雷惊骤震。节物新时。吴乡馈 
赆。 
周必大诗。东海沙田种蛤珧西溪丛语。文蛤一潮生一晕。曹植诗。蚌蛤被滨涯。光采如锦虹 
。李涉诗。元蚌初开影暂明。卢纶诗。彩蛤攒锦囊。山栖志。充 崖 。戴表元诗。莎 南 
风寅蛤来。史记纪。南风之熏兮。南越志。凡蛤开口。闻雷不复闭口。孔武仲诗。新时节物 
故依然。梦溪笔谈。文蛤即吴人所食花蛤。孟子。辞曰馈赆。 



<目录>卷一上经

<篇名>蠡鱼

内容：味甘寒。主湿痹。面目浮肿。下大水。一名 鱼。生池泽。（初学记引作鳢） 
称水厌。礼斗灵嘉。疏经误鲩。具性通蛇。七星首戴。双砺形差。附生鳗子。聚沫吹 
沙。 
李时珍曰。道家指为水厌。斋 所忌。夜朝北斗。有自然之礼。故为之鳢。宋送神歌。 
灵有 
嘉兮。尔雅疏。鳢鲩并列训鳢。一名鲩非。陶弘景曰。言是公蛎蛇所化。犹通蛇性。尔雅翼 
。首有七点作北斗之状。水经注。林邑范文为奴时。于涧水得两鳢。挟归托云蛎石。郎至鱼 
前。见是两石。埤雅。鳗子附鳢而生。李夷亮赋。聚沫纡徐。尔雅疏。鲨 鱼狭而小。张口 
吹沙。 



<目录>卷一上经

<篇名>鲤鱼胆

内容：味苦寒。主目热赤痛。青盲明目。久服强悍。益志气。生池泽。 
三十六鳞。披胆加志。弗共冰栖。非调饴味。熊可和丸。獭亦分器。苦口功同。悬珠目 
治。 
苏颂曰。胁鳞一道无大小。皆三十六鳞。汉书传。路温舒披大胆。新书 俯而加志。晋 
书纪 
。武帝衔胆栖冰。李 歌。尝胆不苦味若饴。唐书传。柳仲郢母。和熊胆丸使夜咀咽。说文 
。獭胆分卮。史记世家。毒药苦口利于病。汉书传。东方朔目若悬珠。谷梁传。六 先数聚 
辞也。目治也。李时珍曰。熊胆明目去翳。苏颂曰。獭胆主治目翳。视物不明。 



<目录>卷一上经

<篇名>藕实茎

内容：味甘平。主补中养神。益气力。除百疾。久服轻身耐老。不饥延年。一名水芝丹。 
生池泽。 
冰丝玉节。蛰卧川阿。红裳独立。翠扇交摩。中藏鱼目。仰露蜂窠。水羞相辈。痊起沉 
。 
于慎行诗。冰丝欲断鲛人缕。陶弼诗。谁将玉节栽。冯璧诗。蛰卧时奋迅。王勃赋。誓 
毕赏 
于川阿。李纲赋。红裳影斜。韩 诗。香囊独立红。许浑诗。烟开翠扇清风晓。京房易传。 
相摩而鸣。高启联句。鱼目微光皎。张楫诗。飞尽黄蜂露蜜房。刘孝威启。凡厥水羞。莫敢 
相辈。谢 诗。已觉沉 痊。 



<目录>卷一上经

<篇名>大枣

内容：味甘平。主心腹邪气。安中。养脾肋十二经。平胃气。通九窍。补少气少津液。身中 
不足。大惊四肢重。和百药。久服轻身长年。叶覆麻黄。能令出汗。生平泽。 
早遂修虔。剥乘豳侯。百益陈功。千回急就。染齿黄蒸。投心红皱。万岁嘉名。参肴觞 
寿 
魏书传。枣者早遂朕意。左传。女贽不过榛栗枣修。以告虔也。诗。八月剥枣。清异录。 
百 
益一损者枣。杜甫诗。一日上树能千回。史记传。今怠而不急就。嵇康论。齿居晋而黄。谓 
枣故也。魏书传注。黄侔蒸栗。南史传。投臣以赤心。孟郊联句。红皱晒檐瓦。宋书传。三 
佛齐贡万岁枣。王安石诗。广庭觞圣寿。以此参肴蔌。 



<目录>卷一上经

<篇名>葡萄

内容：味甘平。主筋骨湿痹。益气倍力。强志。令人肥健。耐饥忍风寒。久食轻身不老延年 
。可作酒。生山谷。 
托根福地。引竹交穿。青纷绶结。紫莹珠悬。云浆清滑。玉盏凉鲜。荔枝同嚼。风月无 
边。 
宋祁赋。托崤函之福地。韩愈诗。莫辞添竹引龙须。刘禹锡歌。繁葩组绶结。唐彦谦诗。 
珠 
帐高悬夜不收。刘禹锡诗。味敌五云浆。洪希又诗。醍醐纵美输清滑。顾阿瑛诗。葡萄玉盏 
酌西凉。李梦阳诗。酒酣试取冰丸嚼。不说天南有荔枝。张 词。风月无边是醉乡。 



<目录>卷一上经

<篇名>蓬

内容：味酸平。主安五脏。益精气。长阴令坚强志倍力。有子。久服轻身不老。一名覆盆。 
生平泽。 
旧干新丛。同功分纪。刺类钩悬。蔓牵角犄。逐节葵青。成簇椹紫。蚕老蛇残。莓非伦 
拟。 
庾肩吾诗。新丛入望苑。旧干冠层城。李时珍曰。蓬 覆盆。一类二种。分早熟晚熟。 
功用 
相近。藤蔓繁衍。茎有倒刺。逐节生叶。如小葵叶。面青背白。结实成簇。熟则紫黯如椹。 
又悬钩树茎。有倒刺。实亦相类。孟诜以为即覆盆误。袁桷诗。势如鹿角掎。吴瑞曰。地莓 
蚕老时红熟。一名蛇残。韩保升曰。子赤俨若覆盆。唐书传。刘洎势不伦拟。 



<目录>卷一上经

<篇名>鸡头实

内容：味甘平。主湿痹。腰脊膝痛。补中除暴疾。益精气。强志。令耳目聪明。久服轻身 
。不饥耐老神仙。一名雁啄实。生池泽。 
橐韬川植。论斗剥肤。 毛青涌。鸡啄红敷。盘轮绉 。囊截明珠。上池华液。挹注嗫 
嚅。 
周礼疏。川泽植物宜膏物。莲芡之实有橐韬者。黄庭坚诗。明珠论斗煮鸡头。易。剥床以肤 
。王叟岩诗。琉璃涌出青毛 。李时珍曰。芡。生紫花。在苞顶如鸡啄。叶贴水。皱文如 
。宋 
文同诗。芡盘圆圆如碧轮。姜特立诗。明珠截锦囊。东坡杂记。吴子野云。食芡必枚啮而细 
嚼。终日嗫嚅。足以致上池之水。使人华液通流。转相挹注。 



<目录>卷一上经

<篇名>胡麻

内容：味甘平。主伤中虚羸。补五内。益气力。长肌肉。填髓脑。久服轻身不老。一名巨胜 
。叶名青 。生川泽。 
种督儿曹。 先嘉耦。八拗生殊。四宜具有。烛持溪头。杯流洞口。绿叶华滋。沐宜螓 
首。 
梅尧臣诗。胡麻养气血。种以督儿曹。唐慎微曰。俗传胡麻须夫妇同种则茂盛。左传。 
嘉耦 
曰妃。鸡肋编。胡麻性有八拗。雨 时薄收。大旱方熟。开花向下。结子向上。炒焦压榨。 
才得生油。膏车则滑。钻针乃涩。戴元表赋。芘本近仁。向明近智。蹈约而不移。近信在困 
。而能恭近义以为君子之道。四宜乎。拾遗记。背明之国。有通明麻食者夜行不持烛。是巨 
胜也。曹唐诗。吃尽溪头巨胜花。神仙记。刘晨阮肇入天台采药。见一杯流下。有胡麻饭。 
陆龟蒙诗。不敢窥洞口。古诗。绿叶发华滋。寇宗 曰。青 叶汤浸。妇人以之梳发。诗。 
螓首蛾眉。 



<目录>卷一上经

<篇名>麻

内容：味辛平。主五劳七伤。利五脏。下血寒气。多食令人见鬼狂走。久服通神明。轻身。 
一名麻勃。麻子。味甘平。主补中益气。肥健不老神仙。生川谷。 
穗垂勃勃。虑事前知。候春早晚。辨值雄雌。 陈朝事。犬荐秋时。和丸向日。幽烛 
魑。 
名医曰。麻勃花上勃勃者。陶弘景曰。术家合服。逆知未来事。陈藏器曰。早春种曰春 
麻子 
。晚春种为秋麻子。李时珍曰。麻子有雄雌。雄者为 。雌者为苴。周礼注。朝事之笾。其 
实 。熬麦曰 。麻曰 。礼。孟秋之月。食麻与犬。孟铣曰。生麻子杵丸。向日服。满 
百日。即能见鬼。云笈七签。紫晨幽烛明。刘基诗。翔 魑。 



<目录>卷一上经

<篇名>冬葵子

内容：味甘寒。主五脏六腑寒热。羸瘦五癃。利小便。久服坚骨。长肌肉。轻身。延年。 
解露抽心。倾阳卫足。莩秀浮香。英轻染绿。柏子修容。椒聊辟毒。朝种暮生。火焦地 
熟。 
李时珍曰。古人采葵。必待露解。故曰露葵。孟铣曰。其心有毒忌食。孔平仲诗。烧地 
草抽 
心。曹植表。若葵藿之倾叶太阳。左传。葵犹能卫其足。鲍照赋。柔莩爰秀。杜甫诗。香宜 
配碧葵。李时珍曰。子轻虚如榆荚仁。梁元帝诗。露沾疑染绿。陶隐居方。冬葵子柏子仁等 
分。治面上 疮。武王带铭。火灭修容。千金方。冬葵子煮汁。辟蜀椒毒。博物志。葵子火 
炒 
令爆 撒熟地。朝种暮生。 



<目录>卷一上经

<篇名>苋实

内容：味甘寒。主青盲明目。除邪。利大小便。去寒热。久服益气力。不饥轻身。一名马苋 
标高易见。指事深论。种需雨候。老怯风掀。丹还跛鳖。格压膏 。荇呼哂误。韭化机 
存。 
王十朋诗。标高语更妙。埤雅。苋之茎叶高硕易见。其字从苋。指事也。陆游诗。农事 
更深 
论洛阳。花木记。谷雨栽五色苋。王安石诗。紫苋凌风怯。贵耳集。红苋为跛鳖之还丹。方 
岳诗。琉璃蒸乳压 膏。未抵斋厨格调高。颜氏家训诗。参差荇菜。博士皆以参差者。苋菜 
也。呼人苋为人荇。可笑之甚。淮南子。老韭之为苋也。万物皆出于机。皆入于机。 



<目录>卷一上经

<篇名>瓜蒂

内容：味苦寒。主大水身面四肢浮肿。下水。杀蛊毒。咳逆上气。食诸果病在胸腹中。皆吐 
下之。生平泽。 
美实蠲烦。秋除抱蒂。花谢跗环。瓞绵蔓系。齿沁余香。鼻披双缀。青绿垂檐。东来风 
脆。 
刘子 诗。美实蠲烦喜及时。杜甫诗。许以秋蒂除。仍看小童抱。农书。大曰瓜。小曰 
瓞。 
跗曰环。（注脱花处）蒂曰嚏。（注系蔓处）李东阳诗。冰齿余香嚼未残。龙鱼河图。瓜有两 
蒂 
。两鼻者杀人。雷 论。凡使瓜蒂取青绿色。瓜气足时采得。系屋东有风处吹之。 



<目录>卷一上经

<篇名>瓜子

内容：味甘平。主令人悦泽。好颜色。益气不饥。久服轻身耐老。一名水芝。生平泽。 
长身皤腹。 瓣名齐。絮披虚练。囊贮排犀。花红 面。酒苦明睇。瓜雌蒂曲。撷高种 
栖。 
郑安晓诗。霜皮露叶护长身。左传。皤其腹。广雅。冬瓜 也。其子谓子 。吴普曰。 
瓜子 
一名瓣。李时珍曰。瓤谓之瓜练。白虚如絮。子谓之瓜犀。在瓤中成列。多能鄙事。白瓜仁 
加桃花服食。面红清。苦酒渍曝。日服方寸匕明目。齐民要术。冬瓜蒂弯曲贴肉者雌瓜也。 
取子收高燥处留作种。 



<目录>卷一上经

<篇名>苦菜

内容：味苦寒。主五脏邪气。厌谷。胃痹。久服安心。益气聪察。少卧。轻身耐老。一名荼 
草。一名选。生山谷。 
菜美天香。游冬景迈。黄讹龙葵。白猜马薤。和米炊香。浮羹嚼快。如荠如饴。苦甘深 
喟。 
李时珍曰。一名天香菜。埤雅。此草经冬不凋。故名游冬。傅休弈歌。岁晏景迈。颜氏 
家训 
。江南别有苦菜。乃尔雅 黄 也。河北谓之龙葵。梁世讲礼者。以此当之大误。兼明书 
月令。孟夏苦菜秀。孔颖达云。菜似马薤而花白。味极苦。今验四月秀者。野人呼为苦 。 
春初取煮和米粉作饼食之。月令所书苦菜。即苦 也。颖达所见。别是一物。不可引以解此 
。黄正色诗。嫩绿浮羹 让滑。王恽诗。今朝过喜一嚼快。诗。谁谓荼苦。其甘如荠。又堇 
荼 
如饴。李祁诗。幽然发深喟。 



<目录>卷二中经

<篇名>雄黄

内容：味苦平寒。主寒热。鼠 。恶创。疽痔。死肌。杀精物。恶鬼邪气。百虫毒胜五兵。 
炼食之。轻身神仙。一名黄金石。生山谷。 
丹雄蕴石。精结阳峦。五兵制胜。百毒除残。威申虎爪。色映鸡冠。桃枝辟禳。怪祟奚 
千。 
吴普曰。生山之阳。是丹之雄。唐书传。苏 居中制胜。吴志传。周瑜除残去秽。葛洪 
曰。 
女人病邪。雄黄松脂熔化。以虎爪搅之。夜烧取愈。苏恭曰。宕昌武都者佳。块方数寸。明 
彻如鸡冠。集简方。家有邪气者。雄黄水。以东南桃枝。咒洒满屋则绝迹。易林。家多怪祟 
。 



<目录>卷二中经

<篇名>石硫黄

内容：味酸温。主妇人蚀阴。疽痔恶血。坚筋骨。除头秃。能化金银铜铁奇物。生山谷。 
尊比阳侯。矾精翕敛。焦土凝坚。温泉泻潋。猛着黄芽。光腾紫焰。金液丹成。因时稽 
检。 
葛洪曰。四黄惟阳侯为尊。吴普曰。是矾水石液烧令有紫焰者。易注。诤翕翕敛也。魏 
书传 
。悦般国。南界。有火山。山旁皆焦。溶流数十里乃凝坚。即石硫黄也。博物志。凡水有石 
硫黄。其泉则温。赵冬曦赋。凿连岩而泻 
潋。李时珍曰。其猛毒为七十二石之将。外家谓之阳侯。亦曰黄芽。泊宅编。金液丹。乃流 
黄炼成。纯阳之物。痼冷者所宜。今夏至人多服之。反为大患。元史传。曹鉴稽检有方。 



<目录>卷二中经

<篇名>雌黄

内容：味辛平。主恶疮。头秃痂疥。杀毒虫虱。身痒邪气诸毒。炼之久服轻身。增年不老。 
生山谷。 
同山雌伏。武都之阴。变分连锡。熏藉精金。助功妇顺。避地群侵。纯黄不杂。土德层 
深。 
名医曰。生武都与雄黄同山生。其阴山有金。金精熏则生雌黄。后汉书传。赵温曰。焉 
能雌 
伏。丹房鉴源。雌黄变锡。史记传。长沙出连锡。陶弘景曰。仙经无单服法。惟以合丹 
少雄黄 
。飞炼成丹。土宿指南。阳石。相距五百年而结。造化有夫妇之道。故曰雌雄。雷 论。凡 
修事勿令妇人鸡犬及臭秽之地犯之。钟会赋。纯黄不杂。韩保升曰。雌黄法土故色黄。水经 
注。山岫层深。 



<目录>卷二中经

<篇名>水银

内容：味辛寒。主疥 痂疡。白秃杀皮肤中虱。堕胎。除热。杀金银铜锡毒。熔化还复为 
丹。久服神仙不死。生平土。 
烁质洪炉。 流烟尽。伏恋铅凝。含收椒引。采苋东 。披沙内蕴。 女丹还。性全韬 
隐 
列仙传。宁封子烁质洪炉。苏颂曰。采粗次朱砂。作炉 养。承水覆盆。烟飞于上。 
流 
于下。土宿指南。朱砂伏于铅。硫恋于铅。寇宗 曰。得铅则凝。国语。土气含收。丹药秘 
诀。遗失在地。以川椒末引之。韩保升曰。马齿苋。节叶间有水银。然至难燥。向日东晒之 
。陶弘景曰。水银有别出沙地者。李峤诗。向日披沙尽。权德舆文。和易内蕴。杜甫诗。 
女萦新裹。注。 也。白居易诗。黄芽 女大还丹。宋新论。能韬隐其质。故致全性也。抱 
朴子。丹砂烧之成水银。积变又还成丹砂。 



<目录>卷二中经

<篇名>石膏

内容：味辛微寒。主中风寒热。心下逆气。惊喘。口干苦焦。不能息。腹中坚痛。除邪鬼。 
产乳、金创。生山谷。 
敛尘雨霁。棋布林皋。云溶孕采。玉洁浮醪。润当吻燥。结解肤挠。调封丹鼎。固密坚 
牢。 
解琬诗。雨霁微尘敛。陶弘景曰。石膏皆在地中。雨后时时自出。如棋子者最佳。庄子。 
山 
林欤。皋壤欤。程伯子诗。乞与云膏洗俗肠。郑惟忠赋。丹青孕采。常建诗。玉膏泽人骨。 
张华 
诗。浮醪随觞转。苏轼赋。疑吻燥而当膏。孟子。不肤挠。名医曰。治皮肤热。肠胃中结。 
胡震亨曰。火 细研醋调。封丹鼎。固密胜于脂膏。苏轼诗。也知不作坚牢玉。 



<目录>卷二中经

<篇名>磁石

内容：味辛寒。主周痹风湿。肢节中痛。不可持物。洗洗酸消。除大热烦满。及耳聋。一名 
元石。生山谷。 
铁质坚顽。磁君引并。山辨阴阳。石分动静。炼畏伏砂。归催悬井。受制庚辛。南针指 
丙。 
淮南子。磁石能引铁。吴普曰。一名磁君。李时珍曰。磁石生山之阴。元石生山之阳。 
形 
虽相似。性各不同。磁石能吸铁。元石不能吸铁。余冬叙录。丹砂伏磁石。水克火也。淮南 
子。磁石悬井。亡人自归。寇宗 曰。磁石磨铁锋。能指南。然常偏丙位。盖丙为大火。庚 
辛受其制。物类相感耳。 



<目录>卷二中经

<篇名>凝水石

内容：味辛寒。主身热腹中积聚邪气。皮中如火烧。烦满水饮之。久服不饥。一名白水石 
。生山谷。 
凝寒冰冱。积卤石生。色兼青黑。理具纵横。蜂窠孔细。马齿棱莹。沟渠六角。同类元 
精。 
名医曰。一名寒水石。盐之精也。李时珍曰。夏月研末煮汤。入瓶。悬井底即成冰。陶 
弘景 
曰。卤地所生。苏恭曰。有纵理横理二种。苏颂曰。有孔窍若蜂窠。丹房鉴源。石块有齿棱 
如马牙硝。清莹如水精。亦有青黑色者。梦溪笔谈。太阴元精石生盐泽之卤。沟渠土内。禀 
积阴之气。凝结皆六角。 



<目录>卷二中经

<篇名>阳起石

内容：味咸微温。主崩中漏下。破子藏中血。症瘕结气。寒热腹痛。无子。阴痿不起。补 
不足。句挛。一名白石。生山谷。 
气结 蒸。山恒阳霁。根驻云丛。锋销雪瘗。凿选野狼牙。毒祛蛇蜕。握白提清。芟除黑 
翳。 
扬雄文。 云而散 蒸。注。气上出也。潘岳赋。阳霁则吐霞耀日。苏颂曰。齐州阳 
起山 
。常有温暖气。盛冬大雪。此山独无。陶弘景曰。甚似云母。但浓异耳。李峤诗。山类丛云 
起。庚辛玉册。尖似箭镞者力强。置大雪中。倏然没者为真。李时珍曰。轻松如野狼牙者佳。 
李之才曰。使用恶蛇蜕皮。抱朴子。怀黄握白。提清挈肥。日华子曰。凡入药凝白者佳。苏 
恭曰。今用纯黑如炭者误矣。 



<目录>卷二中经

<篇名>孔公孽

内容：味辛温。主伤食不化。邪结气。恶创疽 痔。利九窍。下乳汁。一名通石。生山谷 
石垂芽孽。亡是呼公。角森 。房妙空空。寐回遽觉。音审宣通。如调灵龠。呼吸中 
充。 
李时珍曰。孔窍空通。附垂于石。如木之芽孽。俗讹为孔公。汉书传。齐言亡是公者。 
无是 
人也。宋书传。公何见呼为公。陶弘景曰。孽大如牛羊角。长二三尺。诗。其角 。李时 
珍曰。孽为钟乳之房。论语。空空如也。庄子。成然寐蘧公觉。名医曰。治伤食病常欲眠睡 
。甄权曰。能使喉声圆亮。江总碑。老惊灵龠。苏轼诗。外慕渐少由中充。 



<目录>卷二中经

<篇名>殷孽

内容：味辛温。主烂伤瘀血。泄利。寒热。鼠 。症瘕结气。一名姜石。生山谷。仰漱飞根 
。潜萌隐孽。指列姜蟠。脉通乳结。床设桷 。花霏霜雪。 土脂凝。清凉散热 
。 
名医曰。殷孽钟乳根也。云笈七签。仰餐飞根。李时珍曰。殷隐也。生于石上。隐然如 
木之 
孽。又如生姜。新芽顿长。若列指状。苏恭曰。根蟠结如姜。吕氏春秋。血脉欲其流通也。 
韩愈文。大者为 。细者为桷。苏恭曰。石床钟乳。水滴下凝积如笋状。久渐与上乳相接为 
柱 
。石花乳水滴石上。散如霜雪。皆与殷孽同功。土殷孽服之亦同钟乳。而不发热。名医曰。 
生高山 土之阴。色白如脂。唐明皇序。尝散热之馔。 



<目录>卷二中经

<篇名>铁精

内容：平。主明目。化铜。铁落。味辛平。主风热恶创。疡疽创痂疥气在皮肤中。铁主坚肌 
耐痛。生平泽。 
禀阳就燥。气弗交阴。紫尘吹焰。乌液留砧。柔能绕指。坚自安心。山盈渥赭。索广窥 
深 
。 
土宿指南。铁禀太阳之气。而阴气不交。故燥而不洁。易。火就燥。陶弘景曰。铁精出 
灶 
中如尘。紫色轻者为佳。苏恭曰。铁落是锻家烧铁砧上。锻之皮甲落者。滋液黑于余铁。又 
名铁液。刘琨诗。何意百炼刚。化为绕指柔。日华子曰。生铁镇心。安五脏。管子。其上有 
赭。其下有铁。诗。赫如渥赭。文心雕龙。才欲窥深。辞务索广。 



<目录>卷二中经

<篇名>理石

内容：味辛寒。主身热。利胃。解烦。益精明目。破积聚。去三虫。一名立制石。生山谷。 
横理庚庚。移名立制。脉贯峡封。层分土渍。青缕丝明。赤肤肌腻。迭用柔刚。同归一 
致。 
史记纪。大横庚庚。逸周书。以移其名。苏恭曰。此石夹两石间如石脉。开用之。或在 
土中 
重叠而生。皮正赤肉白。名医曰。一名肌石。李时珍曰。石肤有软硬二种。理石顺理而微。 
硬者长纹细直如丝而明洁。色带微青。与软石膏一类通用。 



<目录>卷二中经

<篇名>长石

内容：味辛寒。主身热。四肢寒厥。利小便。通血脉。明目去翳眇。下三虫。杀蛊毒。久服 
不饥。一名方石。生山谷。 
嵬然卓立。岂恃依凭。纵如排齿。解或方棱。云飞片片。玉琢层层。热中顿解。渊静清 
凝。 
淮南子。嵬然不动。论语。如有所立卓尔。唐书传。足可依凭。苏恭曰。不附石而生。 
端然 
独处。状同石膏而浓大。纵理而长纹似马齿。苏颂曰。方解石与长石为一物。李时珍曰。击 
之则片片横碎。光莹如云母。名医曰。光而润泽玉色。孟子。不得于君则热中。云笈七签。 
本真清凝。嶷然渊静。 



<目录>卷二中经

<篇名>肤青

内容：味辛平。主蛊毒。及蛇菜肉诸毒恶创。生山谷。 
蓝谢何常。青推肤受。烧入春痕。光留雨后。虫 腥污。疡痍毒垢。群秽清除。有瘳无 
咎。 
北史传。青成蓝。蓝谢青。师何常。在明经。名医曰。一名推青。论语。肤受之诉不行 
焉。 
僧惠崇诗。春入烧痕青。唐球诗。巫山雨后青。魏志传。司马朗清除群秽。唐书传。天下庶 
有瘳乎。 



<目录>卷二中经

<篇名>干姜

内容：味辛温。主胸满咳逆上气。温中止血。出汗。逐风湿痹。肠 下利。生者尤良。久服 
去臭气。通神明。生川谷。 
膻腥拂彻。味美和调。柔尖日莹。老辣霜骄。含辛比桂。御湿分椒。赠甘非意。雪谤神 
超。 
张衡赋。苏 紫姜。拂彻膻腥。吕氏春秋。和之美者。杨朴之姜。刘子 诗。映日莹如 
空。 
柔尖带浅红。长编晏享曰。姜桂之性。到老愈辣。徐淮诗。秋气挟霜骄。文心雕龙。桂姜同 
地。辛在本性孝经。援神契椒姜御湿。梅尧臣诗。赠辛非赠甘。此意当自求。朱子诗。姜云 
能损心。此谤谁能雪。请论去秽功。神明看朝彻。 



<目录>卷二中经

<篇名>耳实

内容：味甘温。主风头寒痛。风湿周痹。四肢句挛痛。恶肉死肌。久服益气。耳目聪明。 
强志轻身。一名胡 。一名地葵。生川谷。 
耳食长生。推求贱质。延蔓 垂。结丛盘密。薄采顷筐。判离盈室。下箸忘饥。依稀奴 
橘。 
史记年表。此与以耳食无异。晋书传。求媒阳之美。谈推沙砾之贱质。苏轼记。药至贱 
而为 
世要用。无若苍耳长生药也。诗笺。葛覃延蔓谷中。诗疏。今人谓之耳 草。李峤诗。忘忧 
自结丛。广雅。 耳丛生如盘。诗。采采卷耳。不盈顷筐。离骚。 绿以盈室兮。判独离 
而不服。李白诗。他筵不下箸。此席忘朝饥。杜甫诗。依稀橘奴迹。陆龟蒙诗。旧栽奴橘老 
。 



<目录>卷二中经

<篇名>葛根

内容：味甘。主消渴身大热呕吐诸痹。起阴气。解诸毒。葛谷主下利十岁以上。一名鸡齐根 
。生川谷。 
鸡齐鹿藿。庇本繁滋。臂伸蜷曲。 绝纷披。累依桂树。枯花萱枝。秋登谷似。龆龀扶 
羸。 
名医曰。一名鹿藿。左传注。葛 庇其本根。 蔓繁滋者。以本枝荫庇之多。苏颂曰。 
根形 
大如手臂。庾信表。一枝蜷曲。苏恭曰。葛根入土五六寸以上者名葛 。有微毒。服之令人 
吐 
。说苑。王 悬躯绝 。许有壬诗。筐 荐纷披。刘向九叹。葛 累于桂树兮。张时彻诗。 
愿留枯根株。化作萱花枝。李时珍曰。葛谷是实。八九月采之。诗。式谷似之。庾信碑。未 
逾龆龀。宋史传。李渎扶羸养疾。 



<目录>卷二中经

<篇名>栝蒌根

内容：味苦寒。主消渴身热。烦满大热。补虚安中。续绝伤。一名地蒌。生川谷及山阴。 
果 兼名。幽根蟠结。粉沁秋霜。花霏瑞雪。枯润津回。阴纯体洁。入夏筋凝。毒防卤 
啮。 
李时珍曰。栝蒌即果裸转音。木上曰果。地下曰 。此物蔓生附木。故得兼名。洁白如 
雪。 
故名瑞雪。苏颂曰。一名天花粉。沈约诗。幽根未蟠结。成无己曰。润枯燥而通行津液。 
李 
杲曰。纯阴解烦渴。傅咸赋。体洁性真。李时珍曰。夏月掘者有筋无粉。不堪用。名医曰。 
生卤地者有毒。 



<目录>卷二中经

<篇名>苦参

内容：味苦寒。主心腹结气。症瘕积聚。黄胆。溺有余沥。逐水除痈肿。补中明目止泪。一 
名水槐。一名苦 。生山谷及田野。 
骈茎三五。萌 春催。 名别菜。叶类骄槐。疏风齿固。遏气腰 。患增偏胜。化变心 
裁。 
苏颂曰。根三五茎并生。春生冬凋。李时珍曰。与菜苦 同名异物。陶弘景曰。叶极似 
槐叶 
。别录。一名骄槐。史记传。齐大夫病龋齿。以苦参汤日漱三升。出入其风。胡震亨曰。苦 
参峻补阴或致腰重者。气降而不升也。 
张从正曰。苦参久服必有偏胜气增之患。易。化而裁之谓之变。 



<目录>卷二中经

<篇名>当归

内容：味甘温。主咳逆上气。温疟寒热。癣在皮肤中。妇人漏下绝子。诸恶创疡金创。煮饮 
之。一名干归。生川谷。 
各有攸归。身其余几。细摘蚕头。肥收马尾。望远迟迟。相招 。血海增光。地仙是 
韪。 
陈承曰。能使气血各有所归。当归之名出此。李时珍曰。治上用头。治下用尾。治中用 
身。 
左传。身其余几。苏恭曰。似细叶芎 者。名蚕头。不堪用。似大叶芎 者。名马尾。 
古谚 
。远望可以当归。孟郊诗。意恐迟迟归。古今注。古人相招以文无当归也。挚虞赋。气 
而愈新。云仙杂记。窦淝以当归为地仙。圆曰。使血海增光。 



<目录>卷二中经

<篇名>麻黄

内容：味苦温。主中风伤寒头痛。温疟发表出汗。去邪热气。止咳逆上气。除寒热破症坚 
积聚。一名龙沙。 
雄雌类办。根杂赤黄。暖无积雪。轻自浮阳。护营通卫。减热含凉。推行尼止。理妙难 
量。 
苏颂曰。麻黄有二种。雄者不结子。雌者结子。僧继洪曰。中牟有麻黄之地。冬不积雪。 
泄 
内阳也。张元素曰。气味俱薄。轻清而浮阳也。李时珍曰。其根皮色黄赤。内护于营。外通 
于卫。为发散火郁之药。孟浩然诗。绪风初减热。傅咸赋。气泠泠以含凉。易。推而行之谓 
之通。孟子。止或尼之。李时珍曰。麻黄发汗。根节止汗。物理之妙。不可测度。 



<目录>卷二中经

<篇名>通草

内容：味辛平。主去恶虫。除脾胃寒热。通利九窍血脉关节。令人不忘。一名附支。生山谷 
。（今名木通） 
藤支万年。中通营腠。引蔓浆流。解吹气透。甘受白藏。辛咀紫浓。活 名同。根寻天 
寿。 
甄权曰。一名万年藤。韩愈诗。经纪肖营腠。陶弘景曰。绕树藤生。汁白。茎有细孔。 
含一 
头吹之。气出彼头者良。李时珍曰。有紫白二色。紫者皮浓味辛。白者皮薄味甘。皆能通利 
。苏颂曰。尔雅活 即通脱水也。李杲曰。通脱木亦有通草之名。与木通同功用。苏颂曰。 
天寿根出台州。 



<目录>卷二中经

<篇名>芍药

内容：味苦平。主邪气腹痛。除血痹。破坚积寒热疝瘕。止痛利小便。益气。生山谷及邱陵 
。 
阶翻绰约。花色随科。金浓脂腻。紫瘦脉多。将离谑赠。具味滋和。酸收甘缓。深察弗 
讹。 
谢 诗。红药当阶翻。李时珍曰。芍药犹 约也。根之赤白。随花之色。古今注。芍药 
有 
二种。金芍药色白多脂。木芍药色紫多脉。一名将离。故将别以赠之。诗。伊芳其相谑。司马 
相 
如赋。芍药之和具而后御之。成无己曰。白补而赤泻。白收而赤散。酸以收之。甘以缓之。 
武王钥铭深察讹。 



<目录>卷二中经

<篇名>蠡实

内容：味甘平。主皮肤寒热。胃中热气。风寒湿痹。坚筋骨。令人嗜食。久服轻身。花叶去 
白虫。一名剧草。一名三坚。一名豕首。生川谷。 
挺出荒郊。弗劳锄垦。帚拥三坚。丛攒一本。倒薤参差。束蒲苯 。解异寒温。事权益 
损。 
苏恭曰。月令荔挺出即此。苏轼诗。荒涩旋锄垦。尔雅。 马帚也。何逊七召。拥帚者 
继足 
。李时珍曰。荒野中就地丛生。一本二三十茎。广雅马薤荔也。庾肩吾序。参差倒薤。说文 
。荔似蒲而小。诗。不流束蒲。张衡赋。苯 蓬茸。韩保升曰。性寒。苏颂曰。大温有奇效 
。淮南子。益损者。其王者之事与。 



<目录>卷二中经

<篇名>瞿麦

内容：味苦寒。主关格诸癃结。小便不通。出刺决痈肿。明目去翳。破胎堕子。下闭血。一 
名巨句麦。生山谷。（今名石竹） 
轻逾秀麦。兰菊通邻。乱抽玉瘦。碎剪霞新。蜂怜色好。麝过香匀。春风买断。还较霜 
筠。 
陶弘景曰。子颇似麦故名。名医曰。一名大兰。尔雅。瞿麦大菊也。张咏诗。昔年吟社 
偶通 
邻。王安石诗。种玉乱抽青节瘦。林逋诗。碎片英英剪海霞。独孤及诗。游蜂怜色好。杜甫 
诗。麝香眠石竹。陆龟蒙诗。买断春风是此花。张耒诗。谓尔胜霜筠。 



<目录>卷二中经

<篇名>元参

内容：味苦微寒。主腹中寒热积聚。女子产乳余疾。补肾气。令人目明。一名重台。生川谷 
。 
上下枢机。控清引浊。高节竹萌。垂阴柳弱。肠系鹿蟠。根潜蚕 。涣散氤氲。香馥百 
濯。 
张元素曰。元参乃枢机之剂。管领诸气。上下清肃而不浊。左思赋。控清引浊。苏颂曰。 
茎 
方大有节若竹。高五六尺。叶对生如槐柳而尖长。吴普曰。一名鹿肠。李时珍曰。宿根多地 
蚕喜食之。故其中空。张元素曰。治胸中氤氲之气。无根之火。马志曰。合香家用之。故俗 
名馥草。 



<目录>卷二中经

<篇名>秦艽

内容：味苦平。生寒热邪气。寒湿风痹。肢节痛。下水。利小便。生山谷。 
飞乌山畔。纠植交纷。苣青叶布。葛紫花芬。中剔冲土。左隐罗文。实成月计。化速 
。 
名医曰。生飞乌山谷。苏颂曰。根土黄色而相交纠。叶青色如莴苣。叶花紫色似葛花。 
当月 
结子。陶弘景曰。中多冲土。用宜破去。根作罗纹。李时珍曰。以左纹者良。汉书纪。月计 
有余。易。天地 。万物化醇。 



<目录>卷二中经

<篇名>百合

内容：味甘平。主邪气腹胀。心痛。利大小便。补中益气。生山谷。 
蒜结莲含。夜深香引。四向旁歧。中逢合紧。味胜蹲鸱。化传结蚓。似柳如萱。莳连畦 
畛。 
陶弘景曰。根如胡蒜。尔雅翼。状如白莲花。陈淳诗。夜深香满屋。李时珍曰。此物花 
叶根 
皆四向。名医曰。一名中逢花。宋阙名诗。软温甚蹲鸱。岁时广记。或云是蚯蚓相缠结变作 
之。群芳谱。山丹红花。叶如柳叶。卷丹。花如萱花。根俱似百合而迥别。石贯赋。致诚不 
味于畦畛。 



<目录>卷二中经

<篇名>知母

内容：味苦寒。主消渴热中。除邪气。肢体浮肿。下水补不足益气。一名 母。一名连母。 
一名野蓼。一名地参。一名水参。一名水浚。一名货母。一名 母。生川谷。 
宿根分系。厥状虻 。呼聆众母。踵接群儿。蒸收火定。热濯阴滋。槐砧适性。镔铁相 
违。 
李时珍曰。宿根之旁生子根。如虻 之状。礼。子产犹众人之母也。名医曰。一名儿草。 
又 
名儿踵草。李杲曰。其用有四疗。有汗之骨蒸。泻无根之肾火。止虚劳之热。滋化源之阴。 
雷论。凡使于槐砧挫细。勿犯铁器。 



<目录>卷二中经

<篇名>贝母

内容：味辛平。主伤寒烦热。淋沥。邪气。疝瘕。喉痹。乳难。金创。风痉。一名空草。陟 
彼阿邱。物融心会。叶接苗生。根连蒂荟。采候熟葫。聚陈编贝。精结丹龙。筋摧脉害。 
诗。陟彼阿邱。诗注。采虻贝母也。主疗郁结之疾。江休复诗。心会境物融。苏颂曰。 
叶随 
苗出。诗疏。贝母子在根下。连累相着。苏恭曰。蒜熟时采之良。尔雅翼。大蒜为葫。陶弘 
景曰。形似聚贝子。雷 论。贝母中有独颗者名丹龙精。误服令人筋脉不收。 



<目录>卷二中经

<篇名>白

内容：味辛温。主女人漏下赤白。血闭阴肿。寒热风头。侵目泪出。长肌肤润泽。可作面脂 
。一名芳香。生川谷。 
骚人连咏。志洁称芳。风回养鼻。烟迷褰裳。蘅兰共揽。萧艾休攘。采遴黄泽。秋思江 
乡。 
离骚。扈江离与辟 兮。又岂惟纫乎蕙芷。又杂杜衡与芳 。史记传。屈原其志洁。故 
其称 
物芳。李群玉诗。风回日暮吹芳 。荀子。侧载 。所以养鼻也。范成大诗。苹 迷烟路 
。谢混诗。褰裳顺兰 。司马相如赋。蘅兰 若。九章。揽大薄之芳 。张衡赋。珍萧艾于 
重笥兮。谓蕙 之不香。苏颂曰。以黄泽者为佳。僧德祥诗。一时秋思入江乡。 



<目录>卷二中经

<篇名>淫羊藿

内容：味辛寒。主阴痿绝伤。茎中痛。利小便。益气力。强志。一名刚前。生山谷。 
九叶三枝。植谋背水。紫溢柔须。青敷细齿。蹩 腾骞。 奋起。放杖逍遥。刚前振 
靡。（ 
邱庚切 枯怀切） 
苏颂曰。一名三枝九叶草。韩保升曰。言生处不闻水声者良。叶青似杏叶。根紫色有须。 
罗 
隐启。更谋背水。李时珍曰。叶薄而细齿。柳宗元诗。蹩 皆腾骞。集韵。 人有力貌。 
日华子曰。一名放杖草。 



<目录>卷二中经

<篇名>黄芩

内容：味苦平。主诸热黄胆。肠 泄利。逐水下血闭。恶创疽蚀火疡。一名腐肠。生川谷。 
修条尾似。黠鼠奔 。黄深北塞。黔杂西原。枯飘利表。坚实滋源。督邮耐苦。决躁疏 
烦。 
陶弘景曰。一名鼠尾芩。苏恭曰。一名 尾芩。李时珍曰。子芩新根。今谓之条芩。或 
言北 
芩深黄。西芩色黔。黔乃黄黑之色也。易林。沙漠北塞。岑参诗。西原驿路挂城头。李杲曰 
。黄芩之中枯而飘者。利气消痰。清肌表之热。实而坚者。养阴退阳。泻火补水。滋其化源 
。记事珠。一名苦督邮。易。震为决躁。中论。疏烦以理之。 



<目录>卷二中经

<篇名>狗脊

内容：味苦平。主腰背强关机缓急。周痹寒湿。膝痛。颇利老人。一名百枝。生川谷。 
强扶百枝。舒拳如蕨。赤脉簇须。金茸歧骨。髀膂偾盈。筋骸超越。黄 康强。清秋健 
鹘。 
名医曰。一名强膂。一名扶筋。李时珍曰。叶似大叶蕨。苏轼诗。韭芽戴土拳如蕨。吴 
普曰 
。叶端圆。青赤。皮白有赤脉。雷 论。凡修事火燎去须。苏颂曰。根黑色。多歧。似狗脊 
骨。陈鉴赋。髀膂偾盈。剧谈录。田膨郎且善超越。诗。黄 台背。书。身其康强。苏舜钦 
诗。气劲健鹘横清秋。 



<目录>卷二中经

<篇名>石龙芮

内容：味苦平。主风寒湿痹。心腹邪气。利关节。止烦满。久服轻身。明目不老。一名鲁 
果能。一名地椹。生川泽石边。 
连丛泉石。阴湿潜涵。堇滑涤 。葚熟咀甘。劣区河北。胜选山南。天雄名假。亦共龙 
参。 
刘孝胜诗。连丛去本叶。李时珍曰。多生近水下湿地。方言。潜涵沉也。掌禹锡曰。尔 
雅言 
苦堇即此。礼。堇萱粉榆兔 以滑之。苏恭曰。实如桑椹。故又名地椹。山南者粒大。 
河北者细劣于山南。又天雄亦名石龙芮。韩维诗。插芳咀甘。李白诗。龙参若护禅。 



<目录>卷二中经

<篇名>茅根

内容：味甘寒。主劳伤虚羸。补中益气。除瘀血血闭。寒热。利小便。其苗主下水。一名兰 
根。一名茹根。生山谷田野。 
猗彼菅茅。白华洁质。三脊标灵。连茹汇吉。诱喻麇包。光留萤出。布地针穿。春郊比 
栉。 
诗。白华菅兮。白茅束兮。易疏。白茅用洁白之茅。史记书。江淮之间。一茅三脊。吕 
岩说 
。有灵茅赋。易。拔茅茹以其汇征吉。诗。野有死麇。白茅包之。有女怀春。吉士诱之 
。李时 
珍曰。其根夜视有光。腐则变为萤火。苏颂曰。春生茅。布地如针。俗谓之茅针。诗。其比 
如栉。 



<目录>卷二中经

<篇名>紫菀

内容：味苦温。主咳逆上气。胸中寒热结气。去蛊毒。痿 。安五脏。生山谷。 
有菀其特。上气夷瘳。紫深节润。白贲毛柔。山疏春暮。水注东流。羊须练色。漫易牵 
牛。 
诗。有菀其特。灵枢经曰。风寒舍于肺。发咳上气。诗。靡有夷瘳。日华子曰。根作节 
紫色 
。润软为佳。陶弘景曰。本有白毛。根甚柔细。名医曰。三月采根。阴干。雷 论曰。凡使 
用东流水洗净。有白如练色者名羊须草。自然不同。孟子。以羊易之。李时珍曰。一名夜牵 
牛。 



<目录>卷二中经

<篇名>紫草

内容：味苦寒。主心腹邪气。五疸。补中益气。利九窍。通水道。一名紫丹。一名紫芙。生 
山谷。 
黄白青沙。紫根密拥。利野兴锄。春耕分垄。色耀花前。坚凭石重。几见雅衔。兰香嘉 
种。 
群芳谱。紫草宜黄白软良之地。及青沙地。秋耕深细。至春又转耕之。逐垄下子。李时 
珍曰 
。此草花紫根紫。未花时采根。色鲜明。以石压扁曝干。 呼为雅衔草。苏恭曰。苗似兰 
香。 



<目录>卷二中经

<篇名>败酱

内容：味苦平。主暴热火创。赤气疥搔。疽痔。马鞍热气。一名鹿肠。生川谷。 
丛生冈岭。败味含嘉。浅深菘叶。碎簇芹花。酸咸并具。甘苦交加。谓鹿呼马。命意纷 
拿。 
苏恭曰。此药多生冈岭间。陶弘景曰。根作陈败豆酱气故名。李时珍曰。初时叶布地似 
菘菜 
。 
叶绿色面深背浅。顶开白花成簇如芹花。根味微苦带甘。日华子曰。味酸。名医曰。咸微寒 
。一名鹿首。又名马草。史记纪。赵高谓鹿为马。庄子。呼我马也。而谓之马。朱子书。辩 
说纷拿。 



<目录>卷二中经

<篇名>白藓

内容：味苦寒。主头风。黄胆咳逆。淋沥。女子阴中肿痛。湿痹死肌。不可屈伸。起止行步 
。生川谷。 
茎类槐茱。远搜栈阁。春孕坚凝。炎蒸虚恶。膻近白羊。累垂金雀。表里融通。黄消风 
却。 
苏颂曰。根青叶稍白。如槐。亦似茱萸。李洞诗。栈阁交冰柱。陶弘景曰。以蜀中者为 
良。 
俗呼白羊藓。苏恭曰。皮白而心实。根宜三月采。若四五月采。便虚恶矣。李时珍曰。此草 
根白色作羊膻气。其子累累如椒。日华子曰。名金雀儿椒。为诸黄风痹要药。任 行状。表 
里融通。 



<目录>卷二中经

<篇名>酸酱

内容：味酸平。主热烦满。定志益气。利水道。产难吞其实立产。一名醋酱。生川泽。 
苦 苦 。中贮山樱。风摇铃动。珠耀灯明。洛神鸣 。王母垂缨。胚胎热解。如达全 
生。 
陈藏器曰。一名苦 。小者名苦 。寇宗 曰。壳中子大如樱红色。李时珍曰。其花如 
杯。 
结一铃。壳。凡五棱。一枝一颗。下悬如灯笼之状。掌禹锡曰。关中人谓之洛神珠。一名王 
母珠。李白词。素女明珠 。王起赋。解彼珠缨。圣济总录。治妇人胎热。诗。先生如达。 
礼。父母全而生之。 



<目录>卷二中经

<篇名>紫参

内容：味苦辛寒。主心腹积聚。寒热邪气。通九窍。利大小便。一名牡蒙。生山谷。 
三辅幽芳。青赤弥谷。飞羽翩翻。歧蹄排蹴。浓积阴沉。坚消心腹。火炙根温。紫光熠 
煜。 
范计然曰。紫参出三辅。以青赤色为善。钱起序。紫参幽芳也。五葩连萼。状飞禽羽举。 
张 
衡赋。众鸟翩翻。苏恭曰。叶似羊蹄。何逊七召。亦左排而右蹴。李时珍曰。气味俱浓。阴 
也沉也。甄权曰。治心腹坚胀。苏颂曰。三月采根。火炙紫色。柳宗元。晋问日晶熠煜。 



<目录>卷二中经

<篇名>槁本

内容：味辛温。主妇人疝瘕。阴中寒肿痛。腹中急。除风头痛。长肌肤。说颜色。一名鬼卿 
。一名地新。生山谷。 
畴生五臭。润泽程功。本侪禾槁。论若芎 。毒披瘴雾。郁散寒风。四肢安畅。泮涣冬 
烘。 
管子。五臭畴生槁本。名医曰。润泽疗风邪。流于四肢。礼。程功积事。苏恭曰。根上 
苗下 
似禾槁。淮南子。论人者若芎 之与槁本也。陈元素曰。太阳经风药其气雄壮。寒气郁于本 
经。头痛必用之。治雾露之清。邪中于上焦。苏轼诗。遇境即安畅。王太真赋。牢落泮涣。 
摭言。头脑冬烘。 



<目录>卷二中经

<篇名>石苇

内容：味苦平。主劳热邪气。五癃闭不通。利小便水道。一名石 。生山谷石上。 
静寄阴森。离披险罅。 质坚柔。金星映射。水远潺 。声休叱 。蟠石久要。浑忘凋 
谢。 
陶潜诗。静寄东轩。温庭筠诗。画壁阴森九子堂。韦应物诗。草木晓离披。李时珍曰。 
多生 
阴崖险罅处。柔韧如皮。亦有金星者。凌冬不凋。名医曰。生山谷石上。不闻水声人声者良 
。正韵。潺 水流貌。一曰水流声。史记传。项王喑哑叱 。易。通卦验下如蟠石。论语。 
久要不忘。张昱诗。芳容有凋谢。 



<目录>卷二中经

<篇名>萆

内容：味苦平。主腰背痛。强骨节。风寒湿周痹。恶创不瘳。热气。生山谷。 
百枝赤节。质异名仍。花研众采。叶镂三棱。春秋分撷。虚实搜征。金根铁角。味办淄 
渑。 
吴普曰。一名百枝。名医曰。一名赤节。与狗脊同名。二月八月采根。苏颂曰。花有黄 
红白 
三种。叶作三叉。苏恭曰。此有二种。茎有刺者根实。无刺者根虚。软为胜。博物志。菝 
与萆 相乱。李时珍曰。菝 江浙人谓之 
金刚根。楚人谓之铁菱角。列子。口将爽者先辨淄渑。 



<目录>卷二中经

<篇名>白薇

内容：味苦平。主暴中风。身热肢满。忽忽不知人 
。狂惑邪气。寒热酸痛。温疟洗洗。发作有时。生川谷。 
春草纤微。分阴属妇。红颤轻花。青归细柳。烦洗清凉。狂回攻掊。禊节三三。秉兰共 
友。 
尔雅。 春草也。李时珍曰。微 音相近。微细也。其根细而白也。王好古曰。古方多 
用以 
治妇人。易。分阴分阳。诗。至于属妇。苏颂曰。根叶俱青。颇类柳叶。六七月。开红花。 
苏 
轼诗。清凉洗烦煎。宋濂诗。良剂急攻掊。名医曰。三月三日采根。韩诗外传。郑国之俗。 
上巳秉兰草。祓除不祥。宋书志。魏以后但用三月三日。 



<目录>卷二中经

<篇名>水萍

内容：味辛寒。主暴热身痒。下水气。胜酒。长须发。消渴。久服轻身。一名水华。生池泽 
陌花漠漠。池水油油。风翻星乱。月逗云浮。铺茵鸭睡。开翠鳞游。莫言湮梗。岂逐群 
流。 
李时珍曰。季春杨花入水所化。杨云鹤赋。嗟杨花之漠漠。元 诗。池光漫油油。庾肩 
吾诗 
。风翻乍青紫。赵昂赋。月上兮处处疑星。钱起诗。浮云正似萍。云林异景志。太原少尹。 
樊 
千里。载数车浮萍。入池为鸭作茵褥。杨基诗。鱼跳翠乍开。常 赋。同乎漂梗之人。南濠 
诗话引。魏仲先益池萍诗。免得漂然逐众流。 



<目录>卷二中经

<篇名>王瓜

内容：味苦寒。主消渴内痹。瘀血。月闭。寒热酸疼。益气愈聋。一名土瓜。生平泽。 
俯瞩篱垣。蔓牵瓞濯。花小黄匀。叶圆青濯。甫降青霜。纷垂赤雹。三五根连。壅培 
。 
名医曰。生鲁地田野。及人家墙垣。诗笺。瓜瓞。瓜小状似 。故谓之瓞。李时珍曰。 
其蔓 
多须。叶圆如蹄有尖。面青背淡。江西人栽之沃土。六七月开小黄花成簇。王勃序。紫电青 
霜。寇宗 曰。瓜壳径寸。长二寸许。七八月熟。红赤色。今人谓之赤雹子。细根上又生淡 
黄根。三五相连。汉书传注。 瘠薄之地。 



<目录>卷二中经

<篇名>地榆

内容：味苦微寒。主妇人乳 痛。七伤带下病。止痛。除恶肉。止汗。疗金创。生山谷。 
平原榆布。特立茎苗。宝珠安用。玉豉常调。阳骄雾敛。金铄石销。茗香酿熟。藕佐山 
肴。 
苏颂曰。平原山泽处处有之。苗初生布地。独茎直上。叶似榆叶。古词。宁得一把地榆。 
安 
用明月宝珠。煮石经。何不食石用玉豉。注。地榆也。群芳谱。此草雾而不渝。太阳气盛故 
也。烧灰能铄金石。其根作饮若茗汁。酿酒。其叶又可炸食。欧阳修记。山肴野蔌。 



<目录>卷二中经

<篇名>海藻

内容：味苦寒。主瘿瘤气头下核。破散结气。痈肿症瘕坚气。腹中上下鸣。下十二水肿。一 
名落首。生池泽。 
托身洪流。藏修洁澡。萦带萝牵。如云发绕。火藉光明。鉴形丑好。似组似纶。偕功海 
岛。 
嵇康诗。俯 绿藻。托身洪流。礼。藏焉修焉。埤雅。藻水草之有纹者。字从澡。言自 
洁如 
澡也。杜甫诗。径石相萦带。昭明太子诗。牵萝下石磴。尔雅注。一名海萝。诗。 发如云 
。陶弘景曰。生海岛。黑色如乱发。书注。藻火。藻。取其洁。火取其明也。阎复启。藻鉴 
垂光。刘禹锡赋。彼多方兮。自生丑好。李时珍曰。尔雅云。纶似纶。组似组。东海有之。 
即昆布也。性味相近。主疗一致。 



<目录>卷二中经

<篇名>泽兰

内容：味苦微温。主乳妇内衄。中风余疾。大腹水肿。身面四肢浮肿。骨节中水。金创。痈 
肿。创脓。一名虎兰。一名龙枣。生大泽傍。 
猗猗兰霭。秋发幽香。南陔叶并。九畹茎方。遗思纫佩。具浴 汤。窃名荪芷。引类都 
梁。 
嵇康诗。猗猗兰霭。苏颂曰。七月开花紫白色。束晰诗。循彼南陔。言采其兰。吴普曰。 
二 
月生苗。赤节。四叶相值。苏恭曰。茎方节紫。离骚。纫秋兰以为佩。又。余既滋兰之九畹 
兮。九歌。浴兰汤兮沐芳。又。折芳馨兮遗所思。礼。三日则 汤请浴。遁斋闲览。楚辞所 
咏之兰。或以为猗兰。或以为都梁香。当以泽兰为止。杨慎序。人家盆植如蒲萱者。兰之别 
种。曰荪与芷耳。九畹之受诬。千载矣。尔雅翼。今之兰草都梁香也。 



<目录>卷二中经

<篇名>防己

内容：味辛平。主风寒温疟。热气。诸痫。除邪。利大小便。一名解离。生川谷。 
如葛延缘。水驱风障。辐解文分。茎通气壮。险健思防。敌仇善将。丁足腥闻。木强弗 
尚。 
李当之曰。其根如葛蔓延。陈藏器曰。治风用木防己。治水用汉防己。苏颂曰。破之文 
作车 
辐解。茎甚嫩。折其茎。一头吹之。气从中贯。如木通然。 
李杲曰。防己如险健之人。首为乱阶。若善用之。亦可御敌。易。君子以思患而豫防之。 
黄 
庭 
坚诗。不战者善将。雷 论。凡使。勿用黄腥皮皱有丁足者。书。腥闻在上。陶弘景曰。黑 
点木强者不佳。 



<目录>卷二中经

<篇名>款冬花

内容：味辛温。主咳逆上气。善喘。喉痹。诸惊痫。寒热邪气。一名橐吾。一名颗冻。一 
名虎须。一名兔奚。生山谷。 
类形 茆。保质三冬。兔奚钻冻。蜂斗能容。丰肥萼直。茂悦冰封。阴蒸阳煦。心似寒 
松。 
陶弘景曰。其形如宿 。诗疏。茆江东人。谓之 。傅咸赋。独保质而全角。李时珍曰。 
一 
名钻冻。苏颂曰。十二月开花。黄青紫萼。初出如菊花。通直而肥。又有红花。叶如荷而斗 
直。大者容一升。小者容数合。俗呼蜂斗叶。述征记。洛水款冬花。茂悦层冰之中。郭璞赞 
。阳煦阴蒸。苏轼诗。知君心似后雕松。 



<目录>卷二中经

<篇名>牡丹

内容：味辛寒。主寒热。中风。螈 痉惊痫。邪气。除症坚。瘀血留舍肠胃。安五脏。疗痈 
创。一名鹿韭。一名鼠妇。生山谷。 
百两精金。丹延植盛。荆棘同俦。琅 是竞。艳思移姿。真香失性。枯燥形全。四经顺 
令。 
陶弘景曰。土人谓之百两金。李时珍曰。丹州延州以西。及褒斜道中最多。与荆棘无异。 
其 
根 
入药最良。白居易诗。根本是琅 。苏颂曰。世人欲花之诡异。秋冬移接。培以壤土。至春 
盛 
开。其状百变。其根性殊失本真。不可入药。温庭筠诗。裁成艳思偏应巧。苏轼诗。真香亦 
竟空。苏颂曰。山牡丹。茎梗枯燥。李时珍曰。治手足少阴厥阴四经伏火。 



<目录>卷二中经

<篇名>马先蒿

内容：味平。主寒热。鬼注。中风湿痹。女子带下病无子。一名马屎蒿。生川泽。 
先缘新近。蓝以高瞻。麻花紫艳。豆角青尖。牡因子辨。邪远名嫌。马通臭味。炼石炎 
炎。 
苏恭曰。一名马新蒿。晏子蒿。草之高者也。掌禹锡曰。七月开花。似胡麻花而紫赤。 
八月 
生角。似豆角锐而长。李时珍曰。马先蒿。牡嵩。原是二种。诗疏。所谓有子者。乃马 
先蒿。而复引无子之牡蒿释之。误矣。蒿气如马矢。先乃矢之讹。新又先之讹也。北史传。 
食 
采有邪蒿。邢峙令去之曰。此菜有不正之名。礼。礼不讳嫌名。汉书传注。以马通熏之马矢 
也。名医曰。一名炼石草。陶弘景曰。又名烂石。诗赫赫炎炎。 



<目录>卷二中经

<篇名>积雪草

内容：味苦寒。主大热恶创痈疽。浸淫赤 。皮肤赤身热。生川谷。 
叶叶特生。沿溪萦碧。海挹苏融。雪霏寒积。重叠钱圆。参差荇坼。茶饮辛香。风生两 
腋。 
苏恭曰。此草蔓生溪涧侧。倪瓒诗。冷文萦碧暮烟和。苏颂曰。一名海苏。陶弘景曰。 
积雪 
草。以寒凉得名。寇宗 曰。形如水荇。叶叶各生。今人谓之连钱草。蔡邕表。前后重叠。 
诗 
。参差荇菜。苏颂曰。江浙人多以作茶饮。庚辛玉册。引蔓抟地。香如细辛。卢仝诗。惟觉 
两腋习习清风生。 



<目录>卷二中经

<篇名>女菀

内容：味辛温。主风洗洗霍乱。泄利。肠鸣。上下无常处。惊痫寒热百疾。生川谷或山阳。 
负阴尚白。集菀嘘枯。金清肺洁。玉润肤腴。名题织女。形易妆嫫。五辛味浊。远屏沾 
濡。 
老子。负阴而抱阳。礼。殷人尚白。名医曰。一名白菀。一名织女菀。国语。人皆集于 
菀。 
己独集于枯。后汉书传。孔公绪嘘枯吹生。搜神记。金清则义。南史传。刘遵内含玉润。肘 
后方。治人面黑令白。忌五辛。手太阴气分药也。肺热。则面紫黑。肺清。则面白。白居易 
诗。妆嫫徒费黛。晋书志。我志沾濡。 



<目录>卷二中经

<篇名>王孙

内容：味苦平。主五脏邪气。寒湿痹。四肢疼酸。膝冷痛。生川谷。 
饵之延年。终南具有。呼听多孙。讹沿两牡。摩顶河车。剥肤旱藕。夜合黄昏。名同物 
否。 
唐书传。姜抚言终南山有旱藕。饵之延年。甘守诚曰。牡蒙也。（王孙别名）易名以神 
之耳。 
诗。终南何有。吴普曰。楚名王孙。齐名长孙。又名海孙。名医曰。一名黄孙。易林。受福 
多孙。诗。并驱从两牡兮。李时珍曰。古方所用牡蒙。是紫参。后人所用牡蒙。乃王孙。叶 
生巅顶。类紫河车叶。孟子。摩顶放踵。易。剥床以肤。李时珍曰。一名黄昏与夜合。名同 
物异。 



<目录>卷二中经

<篇名>蜀羊泉

内容：味苦微寒。主头秃。恶创热气。疥搔痂癣。虫疗龋齿。生川谷。 
沃饶西蜀。阴湿萌生。蚓吹流肿。蜂缀坚茎。细区鼠迹。滑误鸦睛。功收漆啮。涂浴兼 
营。 
卢思道诗。西蜀称天府。由来擅沃饶。苏恭曰。俗名漆姑。生阴湿地。颜延之诗。惠浸 
萌生 
。摘元方。蚯蚓气吹者。捣入黄丹 之。李时珍曰。黄蜂作窠。 漆姑草为蒂。陈藏器曰。 
漆姑叶细。多生石边。苏恭曰。捣涂漆疮。羊泉乃大草。漆姑草如鼠迹大。生阶墀间。乃同 
名也。苏颂曰。或言老鸦眼睛草。李时珍谓此乃龙葵也。性滑如葵。苏误认。耳生漆疮者。 
煎汤浴之。 



<目录>卷二中经

<篇名>嚼床

内容：微咸寒。主腰脊痛。不得着床。俯仰艰难。除热可作浴汤。生川谷及田野。 
错认香 。 搓气劣。平泽熟田。方茎对节。纵竖脊坚。引伸腰折。麻直苏舒。澡身止 
热。 
李时珍曰。原野甚多。方茎对节。大叶似香 。搓之不香。苏恭曰。此草生平泽熟田。 
沈约 
赋。既纵竖而横构。刘因诗。会经坚脊度危关。易。引而伸之。晋书传。陶潜曰。我岂能为 
五斗米折腰。吴普曰。一名爵麻。别录曰。一名香苏。颜延之颂。类麻能直。李时珍曰。苏 
性舒畅。故谓之苏。礼。儒有澡身而浴德。 



<目录>卷二中经

<篇名>假苏

内容：味辛温。主寒热鼠 。瘰 生创。破结聚气。下瘀血。除湿痹。一名鼠 。生川泽。（ 
今名荆芥） 
如苏久假。味亦辛温。旅生掇野。树艺浇园。藏同鼠朴。毒禁鱼飧。摘蔬闲觅。碍石盘根。 
苏恭曰。气味辛香。如苏。孟子久假而不归。后汉书注。野谷不因种植而生。曰旅生。 
柳宗 
元诗。掇野代嘉肴。周礼。大司徒二曰树艺。庾信赋。石堰水而浇园。李时珍曰。荆芥原是 
野 
生。今为世用。遂多栽莳。布子生苗。炒食。战国策。应侯曰。周人谓鼠未腊者为朴。公羊 
传。赵盾方食鱼飧。辍耕录。凡食河豚。不可食荆芥。苏轼诗。穿林间觅野芎苗。方千诗。 
须 
知碍石作盘根。苏颂曰。又有石荆芥。生山石间。体性相近。 



<目录>卷二中经

<篇名>翘根

内容：味甘。寒平。主下热气。益阴精。令人面悦好。明目。久服轻身耐老。生平泽。 
根若扬翘。作甘和苦。产忆高嵩。性同曲枸。冠玉增容。披云快睹。记佚形忘。久荒榛 
莽。 
郑曼季诗。春草扬翘。书。稼穑作甘。周礼。食医凡和夏多苦。太平御览。作味苦平。 
名医 
曰。生嵩高山。二八月采。吴普曰。采以作蒸。饮酒病患。诗疏。南山有枸。多枝而曲。能 
败酒味。南史传。鲍泉面如冠玉。赵良器赋。光近侍以增容。世说。若披云雾而睹青天。 
陶弘景曰。方药不用。俗无识者。李白诗。嵯峨蔽榛莽。 



<目录>卷二中经

<篇名>桑根白皮

内容：味甘寒。主伤中。五劳六极。羸瘦崩中。脉绝。补虚益气。叶。主除寒热出汗。 
桑耳黑者。主女子漏下赤白汁血病。症瘕积聚。阴补阴阳寒热。无子。五木耳名 。益 
气不 
饥。轻身强志。生山谷。 
东方神木。公桑女桑。休哉苞系。沃若条扬。寄生耳黑。构接衣黄。附疏五 。志奋功 
襄。 
（音软） 
说文通释。桑东方自然神木之名。礼。天子诸侯必有公桑蚕室。诗。猗彼女桑。宋史志。欢 
愿休哉。易。休否系于苞桑。诗。其叶沃若。又。以伐远扬。传。条阳也。陶弘景曰。桑耳 
又呼为桑上寄生。群芳谱。桑木将槁。黄衣构叶。则叶大五 。槐耳。榆耳。柳耳。柘耳。 
杨栌耳。李时珍曰。桑 以下。功性则一也。 



<目录>卷二中经

<篇名>竹叶

内容：味苦平。主咳逆上气。溢筋急。恶疡。杀小虫。根。作汤益气止渴。补虚下气。汁。 
主风 。实。通神明。轻身益气。 
缥节黄苞。露凝寒湿。绿助秋声。粉含沥汁。绷锦龙狞。蔬珠凤粒。千亩胸中。森森玉 
立。 
韩愈诗。缥节已储霜。黄苞犹掩翠。方千诗。露凝寒色湿遮门。李白诗。绿竹助秋声。 
王维 
诗。绿竹含新粉。苏轼诗。槁竹欲沥汁。杨万里诗。锦绷半脱娟娟玉。朱子诗。缚得狞龙并 
寄我。陈造诗。密砌玉粒缀旒珠。韩诗外传。凤皇食竹实。苏轼诗。渭川千亩在胸中。白居 
易诗。玉立竹森森。 



<目录>卷二中经

<篇名>茱萸

内容：味辛温。主温中下气。止痛咳逆。寒热。除湿血痹。逐风邪。开腠理。根杀三虫。一 
名。生山谷。 
白藏节授。朱实纷敷。囊盛充佩。铃系含珠。高山九日。东舍三株。匹椒和菊。香满杯 
盂。 
孙楚赋。白藏授节。王维诗。朱实山下开。潘岳赋。华实纷敷离骚。 （茱萸别名） 
又欲充夫佩帏。易洞林。郭璞射覆曰。子如小铃含元珠。按文言之。是茱萸。续齐谐记。今 
人九日登高饮酒。带茱萸囊。始于桓景。杂五行书。舍东种茱萸三株。延年益寿。宋祁赞。 
椒桂之匹。徐铉诗。长和菊花酒。成都古今记。蜀人进酒投艾子一粒。香满盂 。 



<目录>卷二中经

<篇名>卮子

内容：味苦寒。主五内邪气。胃中热气。面赤酒炮。 鼻白赖。赤癞。创疡。一名木丹。生 
川谷。 
雪莹倾卮。熏风吹度。圆脑含苞。直棱分数。黄灿柔金。红嫣染素。木戟钩枝。同方类 
附。 
蒋梅边诗。清净法身如雪莹。李时珍曰。卮酒器也。卮子象之。沈周诗。熏风吹结子。 
雷 
论。凡使。须要如雀脑者为上。苏颂曰。皮薄而圆小。刻房七棱至九棱者佳。司马相如赋。 
鲜 
支黄烁。李杲曰。丹书言卮子柔金。李商隐诗。侧近嫣红伴柔绿。群芳谱。实如诃子。中仁 
深红。可染 帛。名医曰。木戟。生山中。叶如卮子。有名未用。新论。盘根钩枝。陆机论 
。同方者以类附。 



<目录>卷二中经

<篇名>芜荑

内容：味辛。主五内邪气。散皮肤骨节中淫淫温行毒。去三虫。化食。一名无姑。一名 塘 
。生川谷。 
山榆束荚。心赤维嘉。 盐香溢。酝酱辛加。臭攻齿。蛀。暖化腹瘕。 潭山径。箭羽 
槎丫 
说文。梗山 榆有束荚可为芜荑者。范子计然云芜荑在地。赤心者善。诗。维其嘉矣。 
苏颂 
曰。此榆乃大气臭。今人采实。以盐渍则失气味。仪礼。 盐振祭。李时珍曰。酝为酱味尤 
辛。危氏得效方。虫牙。以芜荑安蛀孔即除。仁斋直指方。腹中鳖瘕。用芜荑及暖胃理中之 
剂 
。五代史。胡峤自契丹归。入大山。一大林长二三里皆芜荑。枝叶有芒刺如箭羽。岑参文。 
如戟槎丫。 



<目录>卷二中经

<篇名>枳实

内容：味苦寒。主大风在皮肤中。如麻豆苦痒。除寒热结。止利。长肌肉。利五脏。益气轻 
身。生川泽。 
种枳编篱。鸾栖讵拟。 碧移情。枫红着美。大小殊功。速详具理。山叩崇吾。食宜孙 
子。 
陆游诗。种枳为篱草结庐。李商隐诗。枳嫩栖鸾叶。列子。有大木焉。其名为 。树碧 
而冬 
生。渡淮而北化而为枳。王逢诗。枫叶殷红枳实肥。寇宗 曰。枳实小。则其性酷而速。大 
则其性详而缓。山海经。崇吾之山有木焉。其实如枳。食之宜子孙。 



<目录>卷二中经

<篇名>浓朴

内容：味苦温。主中风伤寒头痛。寒热惊悸。气血痹死肌。去三虫。 
不残纯朴。龙梓储珍。半出黄槲。层蔽苍榛。白凝肤浓。紫透鳞皴。从容典职。佐助姜 
辛。 
庄子。纯朴不残。苏颂曰。浓朴以龙州梓州为上。叶如槲叶。鳞皴而浓。张衡文。远国 
储珍 
。郝经诗。半出黄槲岘。名医曰。一名榛。李白诗。苍榛蔽层邱。李时珍曰。肤白肉紫。释 
无可诗。枝干怪鳞皴。纪异录。卢端制既怀浓朴之才。宜典从容之职。日华子曰。凡入药须 
用姜汁炙浸。 



<目录>卷二中经

<篇名>秦皮

内容：味苦微寒。主风寒湿痹。洗洗寒气。除热。目中青翳白膜。久服头不白。轻身。生川 
谷。 
小木芩高。溯源秦产。钗股黍苗。羸愈蜗 。两鬓春新。双眸月满。试泛碧流。详披青 
简。 
李时珍曰。木小而岑高。故又名 皮。或云本出秦地。白居易诗。根稀比黍。苗稍刚同 
钗股 
。（自注祝苍华发神也）淮南子。 木色青翳。而裸愈蜗 。此皆治目之药。王建诗。春来 
黑 
发新。苏轼诗。观书眼如月。苏恭曰。取皮渍水成碧色。着纸皆青色者真。庾肩吾诗。羽陵 
青简出。 



<目录>卷二中经

<篇名>秦

内容：味辛温。主风邪气。温中。除寒痹。坚齿发。明目。久服轻身。好颜色。耐老增年。 
通神。生川谷。 
五行五义。光散衡星。通神御湿。贻我怀馨。调浆介寿。涂屋蕃丁。月正元日。作颂镌 
铭。 
东坡诗注。吴真君服椒歌。其椒应五行。其仁通五义。春秋运斗枢。玉衡星散为椒。孝 
经援 
神契。椒姜御湿。诗。贻我握椒。宋书传。臧焘幽兰怀馨。僧。宗林诗。调浆美着。骚经上 
。成公绥铭。永介眉寿。汉官仪。椒房取其实。蔓延四民。月令正月之旦。子孙各上椒酒。 
刘臻妻有元日献椒花颂。 



<目录>卷二中经

<篇名>山茱萸

内容：味酸平。主心下邪气。寒热温中。逐寒湿痹。去三虫。久服轻身。一名蜀枣。生山 
谷。 
名亦茱萸。性殊治疗。梅叶绿稠。杏枝红闹。 棘同酸。荆桃袭貌。春气半含。雀酥同 
调。 
寇宗 曰。山茱萸与吴茱萸甚不相类。治疗大不相同。未知何缘命名。孟子。其性与人 
殊。 
苏颂曰。叶如梅有刺。二月开花如杏。四月实如酸枣。薛能诗。辞林绿尚稠。遁斋闲览。 
张子野曰。得非红杏枝头闹尚书耶。尔雅注。荆桃今樱桃。李时珍曰。陶弘景注。山茱萸及 
樱桃皆言似胡颓子。凌冬不雕。即雀酥也。吴人呼为半含春。俨如山茱萸。酸涩亦同。 



<目录>卷二中经

<篇名>紫葳

内容：味酸微寒。主妇人产乳余疾。崩中症瘕。血闭寒热。羸瘦。养胎。生川谷。（即凌霄 
花） 
翘翘高艳。势客夤缘。龙鳞湿 。蜴足轻坚。拂云翠绕。斗日红妍。差池臭味莫解萦缠。 
梅尧臣赋。慕高艳而仰翘。三柳轩杂识。凌霄花为势客。赵汝回诗。夤缘直上照残霞。 
陆游 
诗。老蔓烟湿苍龙鳞。群芳谱。得木而上。即高数丈。须如蝎虎。足附树上甚坚牢。白居 
易诗 
。朝为拂云花。杨绘诗。强攀红日斗妍明。曾巩诗。固知臭味非相类。其奈萦缠不自由。左 
传。吾臭味也。而曷敢差池。 



<目录>卷二中经

<篇名>猪苓

内容：味甘平。主 疟。解毒蛊蛀不祥。利水道。久服轻身耐老。一名 猪屎。生山谷。 
气感木余。枫根采掇。 采苞零。琼腴囊括。圆比竹丸。拳如松拨。升降咸宜。涤烦疗 
渴。 
李时珍曰。亦是木之余气所结。他木皆有。枫树为多。其块零落而下。陶弘景曰。其皮 
黑 
色肉白。而实者佳。陆龟蒙诗。更赋锦苞零。易。括囊无咎。李时珍曰。雷丸竹之余气所结 
。一曰竹苓。群芳谱。古松枯槎不复上生者。谓之茯苓。拨有大如拳者。李时珍曰。猪苓淡 
渗。升而能降。国史补。涤烦疗渴。所谓茶也。 



<目录>卷二中经

<篇名>白棘

内容：味辛寒。主心腹痛。痈肿溃脓止痛。一名棘针。生川谷。茎如粉白。低列思名。针穿直 
刺。爪利钩萦。鸨来肃肃。 
蝇止营营。景风 至。赤实心诚。 
苏恭曰。白棘根如粉白。李时珍曰。列生而低者。为棘。观名可辨。名医曰。一名棘针。 
尔 
雅翼。棘刺有直者。钩者。群芳谱。一名赤龙爪。诗。肃肃鸨翼。集于苞棘。又营营青蝇。 
止于棘。白虎通德论。景风至棘造实。陈留耆旧传。夫棘中心赤。外有刺。象我言有棘。而 
赤心之至诚也。 



<目录>卷二中经

<篇名>龙眼

内容：味甘平。主五脏邪气。安志。厌食。久服强魂。聪明。轻身不老。通神明。一名益智 
。生山谷。 
旁挺幽姿。莫如南土。金饰蜜脾。玉流膏乳。星结良宵。珠还合浦。益智策勋。呼奴谁 
侮。 
刘子 诗。幽姿旁挺绿婆娑。诗。莫如南土。宋珏诗。外裹黄金饰。荔枝谱。龙目丛生。 
玉 
露流晨。李商隐诗。红露花房白蜜脾。苏轼诗。平地走膏乳。广东志。澄海县。七夕酒集。 
多用龙眼。谓之结星。风土记七日为良日。苏轼诗。又恐珠还浦。名医曰。一名益智。王象 
晋诗。况兼益智策勋殊。南方草木状。一名荔枝奴。孟子。谁敢侮之。 



<目录>卷二中经

<篇名>松萝

内容：味苦平。主 怒邪气。止虚汗头风。女子阴寒肿病。一名女萝。生山谷。苍颜老叟。玉 
女肩随。阴笼月逗。风卷云垂。披衣结带。补屋搴帷。岁寒相保。千载心期。 
僧。法潜指松曰。此苍颜叟。尔雅蒙玉女注。女萝别名。礼。则肩随之。杜牧诗。昼阴 
笼近 
山。于鹄诗。深萝月不通。王融诗。因风卷复垂。新论。碧萝附于青松。以茂凌云之叶。刘 
删诗。学带非难结。为衣或易披。杜甫诗。牵萝补茅屋。又。高萝成帷幄。白居易诗。应能 
保 
岁寒。朱子诗。心期本自幽。 



<目录>卷二中经

<篇名>卫矛

内容：味苦寒。主女子崩中下血。腹满汗出。除邪杀鬼毒。虫注。一名鬼箭。生山谷。 
俨树屯防。日闲捍卫。植植矛森。三棱羽缀。香罨薪燔。苦调酥制。箭以神名。威能驱 
厉 
。 
欧阳修文。历览亭障。屯防之要。易日闲舆卫。李时珍曰。释名言。齐人谓箭羽为卫。 
此物 
干有三羽。如箭羽矛刃自卫之状故名。生山石间。小株成丛。寇宗 曰。人家多燔之遣祟。 
雷论。凡使用酥拌制。广雅。一名神箭。范成大诗。犹有余威可驱厉。 



<目录>卷二中经

<篇名>合欢

内容：味甘平。主安五脏。利心志令人欢乐无忧。久服轻身。明目得所欲。生山谷。 
植根庭畔。夏景长暄。游缨蘸晕。翦翠滋繁。来欢蠲忿。迎昼合昏。有情多种。共宿双 
鸳。 
吴师道诗。植根向庭畔。韩琦诗。况兹夏景长。袁桷诗。马嘶不动游缨耸。（系名马缨 
花）韩 
琦诗。红白开成蘸晕花。雍裕之诗。蝶犹迷翦翠。杜牧诗。柯叶自滋繁。易林。来欢致福。 
嵇康论。合欢蠲忿。周礼注。迎暑以昼。求诸阳。陈藏器曰。其叶至暮即合。故名合昏。花 
史。逊顿国。有情树。亦昼开夜合。杜甫诗。合欢尚知时。鸳鸯不独宿。欧阳修词。双鸳池 
沼水溶溶。 



<目录>卷二中经

<篇名>白马茎

内容：味咸平。主伤中脉绝阴不起。强志益气。长肌肉肥健。生子。眼。主惊痫腹满疟疾 
。当杀用之悬。蹄。主惊邪螈 。乳难。辟恶气。鬼毒。虫注。不祥。生平泽。 
骨市千金。余亦汲引。力集强茎。春方游牝。风入霜蹄。烛流镜 。照夜银花。解衔脱 
。 
黄庭坚诗。千金市骨今何有。沈约序。每存汲引。陈藏器曰。取银色无病白马。春月游 
牝时 
。力势正强者。杜甫诗。风入四蹄轻。又。霜蹄千里骏。梁简文帝序。眼含流烛。陈束赋。 
频 
两瞳之夹镜。说文。 目精也。明皇杂录。上所乘有照夜白。白居易诗。颔缀银花尾曳丝。 
洪希文歌。脱 解衔就茅屋。 



<目录>卷二中经

<篇名>鹿茸

内容：味甘温。主漏下恶血。寒热惊痫。益气强志。生齿不老。角。主恶疮痈肿。逐邪恶 
气。留血在阴中。 
角仙茸客。备物药笼。春萌茄紫。香染琼红。折歧误马。戴异称龙。何缘解絷。养性从 
容。 
清异录。华清宫鹿。人呼为角仙。谈荟。武宗十玩鹿为茸客。唐书传。元行冲曰。愿以 
小人 
备一药石。狄仁杰曰。君正吾药笼中物。埤雅。鹿茸嫩者为茄子茸。珍其难得。坚者如红玉 
。至六十年必怀琼角。下唐类函。荆楚之地。其鹿似马。当解角时。望之无辨。干宁记。鹿 
与游龙相戏。必生异角。则鹿得称龙。苏辙诗。何缘解缰絷。埤雅。鹿者仙兽。常自能乐性 
。 



<目录>卷二中经

<篇名>牛角

内容：下闭血瘀血。疼痛。女人带下血。髓补中填骨髓。久服增年。胆可丸药。 
性炳纯离。弯环折角。筋粹骨余。风摧霜剥。精结中坚。璞攻外铄。沥胆调涂。釜鸣蛙却。 
李峤表。焕炳于纯离之畜。高启词。尔牛角弯环。汉书传。朱云折其角。李时珍曰。角者筋 
之粹。骨之余。 又角之精也。石介颂。霜剥风裂。张衡赋。结精远游。易林。建心中坚。 
黄庭坚诗。攻璞愿良玉。孟子。非由外铄我也。淮南子。牛胆涂热釜。即鸣。岣嵝 
书。蛙得牛胆则不鸣。 



<目录>卷二中经

<篇名>羊角

内容：味咸温。主青盲明目。杀疥虫。止寒泄。辟恶鬼虎野狼。止惊悸。久服安心益气。轻 
身。生川谷。（ 牝羊也） 
弗求童 。 思来。触藩奋抵。悬荚嫌猜。假犀饰带。缩锡扬灰。橘绿迭对。漠北谁 
栽。 
诗笺。俾出童 。胁以无然之物。诗。尔羊来思。其角 。易。羝羊触藩。羸其角。 
埤雅 
。羝性好触突。故从抵省。南史。江东谓 羊角为皂荚。鲍照诗。不受外嫌猜。益部方物略 
记。龙羊角。黑质白纹。以为带胯。其用乱犀。丹房鉴源。 羊角灰缩。贺。贺锡也。出贺 
州。汉饶歌。当风扬其灰。杨允杂咏注。橘绿羊或四角。或六角。谓之迭角羊。其角相对。 
辍耕录。漠北种羊角。能产羊。贾岛诗。无穷草树昔谁栽。 



<目录>卷二中经

<篇名>牡狗阴茎

内容：味咸平。主伤中阴痿不起。令强热大生子。除女子带下十二疾。一名狗精胆。 
主明目。 
敝盖何须。东方烹狗。阴固刚中。阳生启后。譬马春通。如牛风诱。照胆调浆。秋毫析 
剖。 
礼。敝盖不弃。为埋狗也。又。烹狗于东方。祖阳气之发于东方也。张华诗。固阴寒节 
升。 
易。以刚中也。春秋考异。邮狗三月而生。阳生于三。晋书志。永启厥后。周礼注。中春通 
淫。合马之牝牡也。左传疏。风马牛者。牝牡相诱谓之风。庾信赋。照胆照心。圣济总录。 
上伏日采狗胆酒服之。治目中脓水。孟子。明足以察秋毫之末。 



<目录>卷二中经

<篇名>羊角

内容：味咸寒。主明目益气。起阴去恶血。注下辟蛊毒。恶鬼不祥。安心气。常不厌寐。 
生川谷。 
效奇西域。节角伸灵。痕蹙圆握。鸣集侧听。摧牙缕解。击石冰零。智工悬木。防患宵 
瞑。 
张说表。效奇灵囿。尔雅疏。 大羊。今出建平宜都诸蛮中。及西域。有两角一角者。 
角甚 
多节蹙 圆绕。晋书载记。龙以屈伸为灵。苏颂曰。节如人手指握痕。陈藏器曰。耳边听之 
集集鸣者良。庾信赋。落角摧牙。唐古今注记序。冰涣缕解。书。予击石拊石。寰宇志。貘 
骨充佛牙。物不能破。以 羊角击之即碎。金刚石百炼不消。 羊角扣之即冰泮也。埤雅。 
羊夜则悬木角上。以防患也。 



<目录>卷二中经

<篇名>犀角

内容：味苦寒。主百毒虫注。邪鬼障气。杀钩吻鸩羽蛇毒。除邪不迷惑厌寐。久服轻身。生 
山谷。 
美着梁山。善蠲怒忿。理感天通。气涵星晕。照水却尘。志寒解愠。珍饰腰垂。胡为粉 
紊。 
尔雅。南方之美者有梁山之犀。杜阳编。同昌公主有犀带之。令人蠲忿怒。抱朴子曰。 
通天 
犀有白理如线。广州志。世言犀望星。而星入角。晋书传。温峤过牛渚。然犀角照之。见水 
族。述异记。却尘犀置角于坐。尘埃不入。开元遗事。交趾国进辟寒犀。时方盛寒。温温有 
暖 
气。关尹子。心忿者犹忘寒。白孔六帖。唐文宗延李训盛暑讲易。取辟暑犀置坐。飒然生凉 
。孔平仲诗。风为解愠清。苏轼诗。腰犀一一通。归田录。人气粉犀。 



<目录>卷二中经

<篇名>燕屎

内容：味辛平。主蛊毒鬼注。逐不祥邪气。破五癃。利小便。生平谷。 
燕燕。飞啄差池。营巢泥带。哺乳花遗。疟寒吸气。疰 调脂。避知戊己。表瑞迎 
厘。 
（堂练切） 
汉书传。童谣。燕燕尾 。燕飞来。燕啄矢。诗。差池其羽。杜牧诗。何处营巢夏将 
半。 
刘兼诗。江畔春泥带雨衔。卢谌赋。铨先后而均哺。梁简文帝诗。衔花落北户。陈藏器曰 
。 
燕屎和酒。令人吸气勿入口。厌疟寒疾。名医曰。和青羊脂丸治疰。闻见后录。燕营巢避戊 
己日。肃诠诗。表瑞玉筐中。 



<目录>卷二中经

<篇名>天鼠屎

内容：味辛寒。主面痈肿。皮肤洗洗时痛。肠中血气。破寒热积聚。除惊悸。一名鼠 。 
一名石肝。生山谷。 
鼠证飞仙。宵游昼掩。蚊蚋睛收。星砂肝敛。幽洞培堆。空阶疏点。天厕星沉。效灵夕 
焰。 
马志曰。一名飞鼠。苏恭曰。一名仙鼠。拾遗记。太液池傍。起宵游宫。司马相如赋。 
门阁 
昼掩。李时珍曰。其屎皆蚊蚋眼也。陶弘景曰。一名黑砂星。陈子昂诗。幽洞无留行。王安 
石 
诗。一株临路雪培堆。陆游诗。疏点空阶雨。步天歌。左足下。四天厕。临厕下。一物天屎 
沉。张衡赋。亦有天屎。质黄效灵。梁元帝诗。百枝凝夕焰。 



<目录>卷二中经

<篇名>皮

内容：味苦平。主五痔阴蚀。下血赤白。五色血汁不止。阴肿痛引要背。酒煮杀之。生川谷 
。 
蹄鼠迹。蜷 森森。栗 丛刺。芡裹簇针。跳身虎避。仰腹鹊擒。睥睨蒙美。留豹同 
钦。 
陶弘景曰。 足似 蹄者佳。鼠迹次之。李时珍曰。蜷 则形如栗房芡房。埤雅。栗有 
。自裹。苏辙诗。紫苞青刺攒 毛。晋书传。时人语崔洪。丛生棘刺。酉阳杂俎。鬻刺者 
印 
上簇针。汉书传。跳身遁者数矣。淮南子。 使虎申。苏恭曰。 恶鹊声。仰腹受啄。淮南 
子。天下之美人。若使之蒙 皮。人莫不睥睨而掩鼻。五代史传。王彦章曰。豹死留皮。 



<目录>卷二中经

<篇名>露蜂房

内容：味苦平。主惊痫螈 。寒热邪气。 疾鬼精蛊毒。肠痔火熬之良。一名蜂肠。生山 
谷。 
育毒藏精。倒悬固圉。一寸楼台。四开门户。偃月斜萦。抱香分贮。雀卵莫容。 神托 
辅。 
魏志传。管辂射覆。家室倒悬。藏精育毒。此蜂房也。左传。亦聊以固吾圉也。元亭涉 
笔。 
蜂房为一寸楼台。刘诜赋。千门万户。环向四开。又。斜萦偃月。温庭筠诗。蜂重抱香 
归。 
淮南子。蜂房不容雀卵。韩诗外传。稷蜂不螫。社鼠不熏。非以稷蜂社鼠之神也。其所托者 
然也。故圣人求贤者以自辅。 



<目录>卷二中经

<篇名>鳖甲

内容：味咸平。主心腹症瘕坚积。寒热。去痞、息肉、阴蚀、痔、恶肉。生池泽。 
浮津穹脊。慕臭纷纷。知希九肋。愿妄重裙。形还沃苋。烟解驱蚊。鱼飞神守。擐甲策 
勋。 
埤雅。鳖之所在。上有浮沫。名鳖津。尔雅翼。形圆而穹脊。皮日休纪。群小茸茸。如 
慕臭 
之鳖。摭言。沅江鳖甲。九肋者希。五代史补。僧谦光曰。但愿得鳖长两重裙。唐类函。鳖 
甲包置湿地。以赤苋汁沃之。即化生。李时珍曰。烧烟熏蚊即化。埤雅。鱼满三百六十。龙 
即引飞出水内。鳖则鱼不复去。故一名神守。钟会文。擐甲厉兵。潘岳文。诔德策勋。 



<目录>卷二中经

<篇名>蟹

内容：味咸寒。主胸中邪气热结痛。 僻面肿。败漆烧之致鼠。生池泽。 
集浪摇江。秋风乍起。耸卫双敖。横行八跪。月孕金膏。霜酣丹髓。杯药分香。藏风忌 
柿。 
蟹谱。济郓人。夜执火纷集水滨。谓之蟹浪。江侧对引两舟。施纲徐行。谓之摇江。江 
淹赋 
。乍秋风兮暂起。沈约歌。八神耸卫。尔雅翼。八足折而容俯。谓之跪。两敖倨而容仰。谓 
之敖。黄鲁直诗。怒目横行与虎争。罗氏曰。蟹腹虚实。应月盛衰。徐陵碑。金膏未熔。黄 
庭坚诗。想见霜脐当大嚼。龙虎经。丹髓流为汞。陆龟蒙诗。药杯应阻蟹敖香。李时珍曰。 
同柿食动风。 



<目录>卷二中经

<篇名>柞蝉

内容：味咸寒。主小儿惊痫夜啼。 病寒热。生杨柳上。 
柳都美荫。蜕秽扬清。过枝音曳。抱叶身轻。月斜露饱。风急秋惊。清高冠饰。乐召琴 
声。 
陆龟蒙诗。全仗柳为都。庄子。蝉得美荫而忘其身。郭璞赞。潜蜕弃秽。曹植赋。惟夫 
蝉之 
清素兮。方千诗。蝉曳残声过别枝。贾岛诗。早蝉孤抱芳槐叶。沈鹏诗。依树愧身轻。子 
夜 
歌。斜月垂光照。罗隐诗。风栖露饱今如此。卢照邻诗。急响送秋风。汉书志注。武冠侍臣 
附 
蝉为文者。取其清高。后汉书传。有以酒食召蔡邕者。至门潜听客弹琴曰。以乐召我而有杀 
心何也。客曰。我向鼓弦见螳螂方捕鸣蝉。 



<目录>卷二中经

<篇名>蛴螬

内容：味咸微温。主恶血血瘀。痹气。破折血在胁下坚满痛。月闭。目中淫肤。青翳白膜。 
一名 蛴。生平泽。 
不母而生。 偻俯。湿郁根株。热蒸粪土。变食还明。杂羹通乳。莫误蝤蛴。殊形柳 
腐。 
李时珍曰。宋齐邱言。蛴螬不母而生。久则羽化。其状如蚕。生树根及粪土中。皆湿热 
之气 
熏蒸而化。言 者。其状肥也。晋书传。中书郎盛冲母王氏失明。婢取蛴螬蒸熟与食。母 
目即开。陶弘景曰。同猪蹄作羹食。下乳汁。苏恭曰。一名蝤蛴。生腐柳中。韩保升曰。以 
木中所生者为胜。生产既殊。主疗亦别。 



<目录>卷二中经

<篇名>乌贼鱼骨

内容：味咸微温。主女子漏下赤白经汁。血闭阴蚀肿痛。寒热症瘕。无子。生池泽。 
东游弃袋。海畔浮漂。化由 。骨类螵蛸。缆风须劲。 墨腹消。纵横纹辨。白胜英 
瑶。 
陈藏器曰。海人云是秦王东游弃算袋于海所化。曹操乐府。流澌浮漂。苏颂曰。陶隐居 
言。此 
是鸟所化。尔雅。 鸟 。李时珍曰。骨名海螵蛸。色白脆。尔雅疏。螵蛸螳螂卵也。日 
华子曰。鱼遇风波。即以两须下注粘石如缆。故名缆鱼。苏颂曰。鱼腹中有墨。能吸波 墨 
。令水溷黑以自卫。雷 论。沙鱼骨亦相似。纹顺者真。横者假。宋史志。有美英瑶。 



<目录>卷二中经

<篇名>白僵蚕

内容：味咸。主小儿惊痫夜啼。去三虫。灭黑 。令人面色好。男子阴疡病。生平泽。 
三起三眠。忽摧风扰。马首犹瞻。蛾眉罢扫。茧室休营。丝肠自绕。汤镬辞烹。知几及 
早。 
李时珍曰。蚕三起三眠。二十七日而化。病风死者。其色自白。荀卿赋。此夫身女好而 
头马 
首者与。左传。惟余马首是瞻。赵孟 诗。蛾眉何娟娟。杜甫诗。淡扫蛾眉朝至尊。埤雅 
。蚕以茧自衣。亦谓之室。释。惠洪歌。肺肠已作金丝光。史记传。蔺相如请就汤镬。苏轼 
诗。不须更说知几早。 



<目录>卷二中经

<篇名>鱼甲

内容：味辛微温。主心腹症瘕。伏坚积聚。寒热。女子崩中。下血五色。小腹阴中相引痛 
。创疥死肌。生池泽。 
肖生十二。五色潜 。横飞冲岸。鼾睡盘涡。更传砰磕。雨召滂沱。平鳞铲甲。敢肆么 
么。 
埤雅。 身具十二生肖肉。说文。 水虫纹五色。背毛皆有鳞甲。曹植启。 江东之潜 
。 
李 
时珍曰。性能横飞。不能上腾。杜甫诗。紫鳞冲岸跃。陈藏器曰。性嗜睡。恒闭目。力至猛 
。能攻江岸。唐彦谦诗。安寝正鼾睡。杨炯诗。盘涡转深谷。晋安海物记。 宵鸣如桴鼓。 
江淮之间。或谓之 更。袁桷诗。院吏传更写制时。潘岳赋。鼓鼙 隐以砰 。尔雅翼。 
能吐雾致雨。诗。俾滂沱矣。庾信赋。平鳞铲甲。李时珍曰。老者善变妖魅。欧阳修诗。胆 
大身么么。 



<目录>卷二中经

<篇名>樗鸡

内容：味苦平。主心腹邪气。阴痿。益精强志。生子。好色。补中。轻身。生川谷。行列秋 
梢。寒 同候时协鸡鸣。气含樗臭。六足鳞差。双飞斑糅。莎羽樊中。声烦色陋。 
名医曰。生河内樗树上。七月采。陶弘景曰。形似寒 而小。李时珍曰。其鸣以时。故 
以鸡 
名。此物六足重翼。翼灰黄有斑点。居樗树上。布列成行。苏颂曰。一名莎鸡。飞而振羽。 
索索有声。人或蓄之樊中。李时珍曰。莎鸡居草间。如蟋蟀之类。苏颂所引殊误。 



<目录>卷二中经

<篇名>蛞蝓

内容：味咸寒。主贼风 僻。轶筋及脱肛。惊痫挛缩。一名陵蠡。生池泽。 
蜗螺寄壳。名假形殊。屈伸双角。 单躯。迹留涎滑。胎托腥污。毒虫局促。 脑 
肤。 
说文。附裸背负壳者为蜗牛。无壳者曰蛞蝓。寇宗 曰。蜗牛四角。蛞蝓二角。身肉只 
一段 
。毒虫行所过之路。触其涎即死。博雅。 。垢浊也。宋书传。王僧达单躯弱嗣。李时珍 
曰。俗名托胎虫。铁围山丛谈。峤南多蜈蚣。见托胎虫即局促不行。虫乃登其首。陷其脑。 
王孝籍书。毒螫 肤。 



<目录>卷二中经

<篇名>石龙子

内容：味咸寒。主五癃邪结气破。石淋下血。利小便水道。一名蜥蜴。生山谷。 
析易阴阳。荆山盈数。鱼跃浮交。蝉栖巧捕。召雨含冰。兴云拥雾。从壁上观。守宫丹 
注。 
埤雅。蜴善变易。有阴阳析易之义。名医曰。生荆州山石间。抱朴子。虺蜴盈数。异物 
志。 
鱼跳跃。蜥蜴从草中下依。近共浮水而相合。古今注。善于树上捕蝉食之。卦爻名义注。与 
龙通气。故可祈雨。与蛇同形。故能吐雹。倦游杂录。京师久旱以瓮贮水。插柳枝泛蜥蜴。 
小儿呼曰蜥蜴蜥蜴。兴云吐雾。说文。在壁者曰 蜓。史记纪。诸将皆从壁上观。博物志。 
蜥蜴食以朱砂。体尽赤。捣点女人肢体。终身不灭。故曰守宫。 



<目录>卷二中经

<篇名>木虻

内容：味苦平。主目赤痛。 伤泪出。瘀血血闭。寒热酸 。无子。一名魂常生川泽。 
蚊为民害。虻亦 愁。岭南雾集。塞北尘浮。卷从木叶。化起溪流。蜩蝉形似。鼓翼鸣 
秋。 
埤雅。 害民。故曰蚊。虻害蚊。故曰虻。陈藏器曰。塞北亦有。岭南极多。从木叶中 
出。 
卷叶如子。形圆。着叶上。破之。初出如白蛆。渐大子化。折破便飞。即能啮物。扬雄文。 
雾集雨散。辛德源诗。扇举细尘浮。酉阳杂俎。南方溪涧中多水蛆。长寸余。色黑。夏末变 
为虻。苏恭曰。绿色如蜩蝉。李时珍曰。以翼鸣其声虻虻。韩愈序。以虫鸣秋。 



<目录>卷二中经

<篇名>蜚虻

内容：味苦微寒。主逐瘀血。破下血。积坚。痞症瘕。寒热。通利血脉及九窍。生川谷。 
蚕蛹生蛾。营飞逞快。饱饫血腥。猛同针虿。毒化坚凝。苦攻瘀败。譬彼多藏。浓亡堪 
喟。 
陈藏器曰。木虻是叶内者。蜚虻是已飞者。正如蚕蛹与蛾耳。梁武帝诗。黄鸟营飞时。 
陶弘 
景曰。啖牛马血。因其腹满。掩取干之。寇宗 曰。大如蜜蜂。腹凹褊。微黄绿色。李时珍 
曰。虻食血而治血。成无己曰。血结不行者。以苦攻之。老子。多藏必浓亡。 



<目录>卷二中经

<篇名>蜚廉

内容：味咸寒。主血瘀。症坚寒热。破积聚。喉咽痹。内寒。无子。生川泽。 
负盘腹赤。名美香娘。稻花朝采。姜味中藏。寒逃屋角。飞爱灯光。中神保守。夷食称 
良。 
苏恭曰。一名负盘。名医曰。腹下赤。李时珍曰。俗呼香娘子。尔雅翼。此物好以清旦 
食稻 
花。日出则散。陶弘景曰。有两三种。以作廉姜气者为真。本生草中。八九月知寒。多逃入 
人家屋里。李时珍曰。两翅能飞。喜灯火光。其气甚臭。徐之才曰。立夏之先。蜚廉生为参 
苓使。主腹中七节。保神守中。西南夷食之。亦有谓也。 



<目录>卷二中经

<篇名>虫

内容：味咸寒。主心腹寒热洗洗。血积症瘕。破坚。下血闭。生子大良。一名地鳖。生川泽 
。 
墉壁湿生。含污渍涅。扬簸张箕。蹒跚跛鳖。襁负儿嬉。街游壤别。牝牡灯蛾。妍媸媚 
悦。 
名医曰。生沙中。及人家墙壁下。土中湿处。拾遗记。滞污渍涅。皆如新浣。寇宗 曰。 
一 
名簸箕虫。诗。维南有箕。不可以簸扬。陶弘景曰。形扁如鳖。故名土鳖。玉篇。蹒跚。旋 
行貌。荀子。跛鳖千里。苏恭曰。无甲而有鳞。小儿多捕以负物为戏。埤雅。 逢申日则过 
街。故名过街。曹植赋。邦换壤别。李时珍曰。与灯蛾相牝牡。苏轼诗。妍媸本在君。我岂 
相媚悦。 



<目录>卷二中经

<篇名>伏翼

内容：味咸平。主目瞑明目。夜视有精光。久服令人喜乐。媚好无忧。一名蝙蝠。生山谷。 
肉芝仙饫。饮乳浮银。倒飞垂脑。服气调神。穴分鼠鸟。候变宵晨。漫推甲子。亦守庚 
申。 
苏恭曰。仙经列为肉芝。述异记。千岁之后。体白如银。山洞有乳窟。饮汁而得长生。 
参同 
契。采浮银至宝于西方。拾遗记。岱舆山蝙蝠。有倒飞腹向天者。有脑重头垂者。寇宗 曰 
。此善服气。冬月不食。唐明皇诗。芝桂欲调神。正法念经。譬如蝙蝠。入穴为鼠。出穴为 
鸟。乌台诗案。蝠以日入为旦。日出为夕。陶潜诗。淹留忘宵晨。独异志。明皇朝有张果老 
。不知岁数。道士叶静能曰。此混沌初分。白蝙蝠精变化。自然论。蝙蝠夜值庚申则伏。许 
浑诗。 
年长漫劳推甲子。夜深谁共守庚申。 



<目录>卷二中经

<篇名>梅实

内容：味酸平。主下气。除热烦满。安心肢体痛。偏枯不仁。死肌。去青黑志。恶疾。生川谷。 
迎雨摇风。着枝叠累。捩齿津回。颦眉渴止。脍兽多春。和羹具美。酸点百人。升盘桃 
李。 
风土记。夏至前为迎梅雨。风俗通。五月为落梅风信。雷思霈诗。半点微酸已着枝。汉 
书传 
。嘉瑞叠累。陆游诗。村醪捩齿酸。峨眉山志。累累梅实。可以回津。黄庭坚诗。北客未尝 
眉自颦。罗隐诗。曾与将军止渴来。礼。脍兽用梅。又。春多酸。书。若作和羹。尔为盐梅 
。南史传。柳恽可谓具美。淮南子。百梅足以为百人酸。黄庭坚诗。得升桃李盘。 



<目录>卷二中经

<篇名>大豆黄卷

内容：味甘平。主湿痹。筋挛膝痛。生大豆。涂痈肿。煮汁饮。杀鬼毒止痛。赤小豆。 
主下水。排痈肿脓血。生平泽。（黄卷豆 也） 
吉陬壬癸。罨豆孚生。玉攒 磔。冰脆牙萌。粥分口数。算布心精。殊形慧辨。荚谷通 
名。 
李时珍曰。壬癸日以井华水浸大豆。候生芽用。诗疏。既方既皂。谓孚甲始生。方岳诗。 
平 
明先视玉 磔。一夜怒长堪冰苴。田家五行。煮赤豆粥。大小人口皆食之。谓之口数粥。以 
驱疫。吴志传。赵达治九宫一算之术。取小豆数升。播席上。立处其数。吴志传。顾谭心精 
体密。左传。周子有兄而无慧。不能辨菽麦。注。豆麦殊形易别。群芳谱。豆荚谷之总名也 
。 



<目录>卷二中经

<篇名>粟米

内容：味咸微寒。主养肾气。去胃脾中热。益气。陈者味苦。主胃热消渴。利小便。 
比德阳精。粱甘谷续。冠凤游龙。升金斗玉。天雨书成。地藏兵足。一穗三千。新田绥 
福。 
管子。粟可以比君子之德。春秋说题辞。米者阳精。李时珍曰。粱即粟也。周礼疏。犬 
宜粱 
者。味甘而微寒。说文。粟之为言续也。续于谷也。拾遗记。背明国有凤冠粟。游龙粟。闽 
志。唐时泉人客洛阳为羽衣。寄书遗以粟米半升。还家视之。金粟也。李白诗。虽有数斗玉 
。不如一盘粟。淮南子。仓颉作书而天雨粟。周礼注。九谷俱藏。以粟为主。神农之教曰。 
带甲百万。无粟弗能守也。北方水土深浓。窖地而藏。群芳谱。谚云谷三千。一穗之实。至 
三千颗。言多也。易林。新田宜粟。以绥百福。 



<目录>卷二中经

<篇名>黍米

内容：味甘温。主益气补中。多热令人烦。 
精移火转。多黍丰蕃。新尝荐庙。春酿盈樽。起钟率度。吹律回温。设桃雪贱。谷长宜 
尊。 
春秋说题辞。精移火转生黍。诗。丰年多黍多 。礼。仲夏之月。天子以雏尝黍。先荐 
寝庙 
。说文。黍可为酒。从禾入水为意。曹邺诗。黑黍春来酿酒饮。汉书志。度者本起黄钟之长 
。以子谷 黍中者。一黍之广。度之九十分。 
黄钟之长。列子。邹衍在燕。吹律而温气。至今传名曰黍谷。家语。鲁哀公以黍雪桃。 
孔子 
曰。黍五谷之长也。君子以贱雪贵。不闻以贵雪贱。 



<目录>卷二中经

<篇名>蓼实

内容：味辛温。主明目温中。耐风寒。下水气。面目浮肿。痈疡。马蓼。去肠中蛭虫。轻身 
。生川泽。 
间白分红。垂珠穗密。辛佐盘陈。香濡腹实。茎矗涂斑。叶标记墨。安故蠕虫。葵甘不 
食。 
刘克庄诗。分红间白汀洲晚。梅尧臣诗。无香结珠穗。寇宗 日。春初以水浸湿。悬火 
上使 
暖。生红芽。备五辛盘。礼疏。濡豚包苦实。谓破其腹。实蓼于中。陶弘景曰。马蓼茎斑叶 
大。李时珍曰。每叶中间有黑迹如墨点。方士呼为墨记草。楚辞芳草谱。蓼虫不知徙乎葵菜 
。言蓼辛葵甘。虫各安其故。不知迁也。易。井渫不食。 



<目录>卷二中经

<篇名>葱实

内容：味辛温。主明目。补中不足。其茎可作汤。主伤寒寒热出汗中风面目肿。 。味辛温 
。主金创。创败。轻身不饥耐老。生平泽。 
脂膏相润。切实醯柔。鹿胎白洁。龙角青浮。强宗霆击。实政风流。金银蕴实本末捐投。 
礼。脂用葱。膏用 。又。切葱若 。实诸醯以柔之。李时珍曰。一名鹿胎葱。苏颂曰。一 
名龙角葱。后汉书传。庞参曰。拔大本薤者。欲吾击强宗也。蔡邕碑。讨恶如霆击。晋书 
传。庾亮啖薤留曰以种。陶侃叹曰。非惟风流。兼有为政之实。酉阳杂俎。山上有葱。下有 
银。山上有薤。下有金。礼。为君子择葱 。则绝其本末。 



<目录>卷二中经

<篇名>水苏

内容：味辛微温。主下气。辟口臭。去毒辟恶。久服通神明。轻身耐老。生池泽。似荏如苏 
。水滨漱啮。虚植方茎。丛生对节。齿错参差。脑含辛烈。调饪烹鸡。 苴名别。 
李时珍曰。苏乃荏类。此草似苏。好生水旁。三月生苗。方茎中虚。色青。叶对节生。 
寇宗 
曰。叶槎牙如雁齿。吴瑞曰。俗呼龙脑薄荷。梅尧臣诗。膻腥失调饪。李时珍曰。其叶辛 
香。可以煮鸡。故名鸡苏。名医曰。一名芥 。一名芥苴。 



<目录>卷三下经

<篇名>锻石

内容：味辛温。主疽疡。疥搔。热气恶创。癞疾。死肌堕眉。杀痔虫。去黑子息肉。一名垩 
灰。生山谷。 
灵根椎凿。锻灶薪炊。水蒸濡化。风散灵吹。禁严度酿。涂解填肌。潜藏龙骨。历久探 
奇。 
刘孝孙诗。高嶂接云根。论衡。以椎系凿。陶弘景曰。近山生青白石。作灶烧之。晋书 
传。 
荀勖曰。此是劳薪所炊。苏颂曰。又名石 。有二种。风化者。置风中自解。水化者。以水 
沃之热蒸而解。扬雄文。从风濡化。王履诗。满山松树送灵吹。陶弘景曰。灰性至烈。以度 
酒饮。则腹痛下利。苏恭曰。疗疮生肌。李时珍曰。古墓中锻石。名地龙骨尤佳。王维诗。 
探奇不觉远。 



<目录>卷三下经

<篇名>石

内容：味辛。大热。主寒热。鼠 。蚀创死肌。风痹腹中坚。一名青分石。一名立制石。一 
名固羊石。出山谷。 
山讯皋涂。特生泽乳。朝饲肥蚕。夕陈毒鼠。握雪寒凝。涵星光煦。文鹳营巢。求温庇 
处。 
山海经。皋涂之山。有白石焉。其名曰 。李时珍曰。石有苍白二种。苍者多特生。吴 
普曰 
。一名泽乳。郭璞曰。蚕食则肥。鼠食则死。丹房鉴源。握雪 石。盛寒时有髓。李时珍 
曰。 
石有金星银星等名。俱是一物。但以形色立名。容斋随笔。文鹳伏卵。取石置巢中。以助温 
气。列子。避寒求温。高启词。庇处密固。 



<目录>卷三下经

<篇名>铅丹

内容：味辛。微寒。主上逆胃反。惊痫 疾。除热下气。炼化还成九光。久服通神明。生平 
泽。（今名黄丹） 
青金涩固。良冶销熔。分形点醋。还质披葱。霜砒毒伏。汞釜泥封。盐砂决择。元液冲 
融。 
说文。铅青金也。王好古曰。涩可去脱而固气。寇宗 曰。铅丹化铅而成。礼。良冶之 
子。 
丹房鉴源。炒铅丹法。用土硫黄硝石。熔铅成汁。下醋点之。待为末则成丹。若转丹为铅。 
用葱白汁拌丹。 成金汁。倾出即还铅矣。日华子曰。铅丹伏砒。陶弘景曰。涂丹釜所须。 
李时珍曰。凡用须漂去硝盐。飞去砂石。王 文。方融元液。 



<目录>卷三下经

<篇名>粉锡

内容：味辛寒。主伏尸毒螫。杀三虫。一名解锡。锡镜鼻。主女子血闭。症瘕伏肠绝孕。生 
山谷。 
铅质银光。生香和粉。糟瓮悬蒸。风炉扇紧。裂鼻通精。照心开蕴。为贼为媒。救 裁 
准。 
说文注。银色而铅质也。庾信诗。和粉杂生香。桂海虞衡志。以黑铅着糟瓮中罨化之。 
谓之 
桂粉。李时珍曰。铅锡一类也。熔片安水甑内。盐泥固济。风炉安火封养。即成粉。姜质赋 
。裂鼻之芬。子华子。肺之精其窍上通于鼻。古镜铭。照心照胆保千春。元乐章。提纲开蕴 
。土宿指南。五金之中。独锡易制。失其药则为贼。得其药则为媒。梁简文帝论。救头痛之 
。裴度书。有所裁准。 



<目录>卷三下经

<篇名>代赭

内容：味苦寒。主鬼注贼风。蛊毒。杀精物恶鬼。腹中毒邪气。女子赤沃漏下。一名须丸。 
生山谷。 
铁精上达。灌水流丹。祥凝牛角。泽润鸡冠。罨金色莹。拭剑光寒。余粮并产。牡蛎 
谩。 
管子。山上有赭。其下有铁。山海经。石脆之山。灌水出焉。中有流赭。注。今人以涂 
牛角 
云辟恶。名医曰。色如鸡冠。有泽者良。崔 曰。代赭阳石也。罨金色益赤。张华。以之拭 
剑。色益精明。与太乙余粮并生山峡中。苏颂曰。真者难得。以左顾牡蛎代使。九章。或 
谩而不疑。 
戎盐。主明目。目痛。益气坚肌骨。去毒蛊。大盐令人吐。卤盐。味苦寒。主大热消渴 
狂烦 
。除邪及下蛊毒。柔肌肤。生池泽。 
天产咸鹾。希踪明洁。凝树饴甘。留潮石结。煮海飞霜。吹熏散雪。金鼎羹调。和梅就 
列。 
礼。煮盐之尚贵天产也。又盐曰咸鹾。陆云赋。清和明洁。群动希踪。唐书传。黑水 
。 
有盐泉。气蒸薄。盐凝树颠。李时珍曰。饴盐生于戎地。味甘美。李当之曰。戎盐是海潮浇 
山石。经久凝着石上者。急就篇注。夙沙氏煮海为盐。张融赋。飞霜暑路。虞舜歌。南风之 
熏兮。曹植启。离若散雪。苏颂曰。解州池盐。得南风则宿夕成。王安石诗。金鼎重调盐。 
阎伯 赋。可以和梅羹之调鼎。 



<目录>卷三下经

<篇名>白垩

内容：味苦温。主女子寒热。症瘕目闭。积聚。生山谷。 
垩分五色。白善称材。浣衣雪洁。漫鼻风摧。缋开粉本。瓷重陶坯。蚩尤战罢。山聚余 
灰。 
苏颂曰。垩有五色。入药惟白者耳。名医曰。一名白善士。管子注。称材。材称其用也。 
寇 
宗曰。京师人用浣以衣。庄子。郢人垩漫其鼻。匠石运斤成风。尽垩而鼻不伤。陶弘景曰 
。即今画家用者。苏轼诗。粉本遗墨开明窗。李时珍曰。用烧白瓷器坯者。周文璞诗。雕镌 
若陶坯。拾遗记。黄帝除蚩尤。聚骨如岳。数年后骨白如灰。故有白垩之山。 



<目录>卷三下经

<篇名>冬灰

内容：味辛。微温。主黑子去 息肉。疽蚀疥搔。一名藜灰。生川泽。 
炉拨三冬。寒灰沉质。火荻辉扬。燃藜烟密。 水沤丝。吹莩缦室。心地澄然。酒杯淋 
溢。 
杜甫诗。蛰龙三冬卧。鲍照诗。寒灰灭更燃。寇宗 曰。冬灰经三四月方撒炉。其灰力 
燥体 
重。抱朴子。火荻数千束。因猛风而燔之。陆云诗。厥辉愈扬。汉书传。刘向校书天禄阁。 
有老人植青藜杖。吹杖端烟然。陶弘景曰。诸蒿藜积聚炼作之。性烈。荻灰尤烈。周礼注。 
水沤丝。以灰所 水也。后汉书志。候气之法。布缇缦室中。每律各一。以葭莩灰抑其内 
端。气至者灰去。李山甫诗。心地澄然一聚灰。苏轼诗。赵子饮酒如淋灰。一年十万八千杯 
。 



<目录>卷三下经

<篇名>青琅

内容：味辛平。主身痒。火创痈伤。疥搔死肌。一名石珠。生平泽。 
美珍西北。气感阴阳。红浮铁网。青耀昆冈。珠非川媚。玉讶渊藏。献分楚宝。礼重东 
方。 
尔雅。西北之美者。有昆仑墟之 琳琅 。庚辛玉册。生南海崖石内。自然感阴阳之气 
而成 
。苏颂曰。取珊瑚。先作铁网沉水底。贯中而生琅 。明莹若珠之色。而状森植。列子。珠 
之树丛生。李时珍曰。生于水者。为珊瑚。生于山者为琅 。可碾为珠。故得珠名。陆机 
赋。水怀珠而川媚。庄子。藏珠于渊。唐书志。楚州献宝玉十三。八曰。琅 珠。周礼。以 
青礼东方。 



<目录>卷三下经

<篇名>附子

内容：味辛温。主风寒咳逆。邪气温中。金创。破症坚积聚血瘕。寒热痿 。拘挛膝痛。不 
能行步。生山谷。 
附母旁萌。严冬盈积。蹲坐形端。乳垂甄摘。力薄缩拳。侧生连脉。畏恶猥多。祷神祈 
获。 
韩保升曰。乌头旁如芋散生者。为附子。陶弘景曰。冬月采。杨天惠记。附子之形。以蹲坐 
正节。角少为上。有节多鼠 
乳者。次之。七月采者。谓之旱水。拳缩而小。是未成者。 
又 



<目录>卷三下经

<篇名>乌头

内容：味辛温。主中风恶风。洗洗出汗。除寒湿痹。咳逆上气。破积聚寒热。其汁煎之名射 
罔。杀禽兽。一名奚毒。一名即子。一名乌喙。生山谷。（今草乌头） 
如饴咏堇。头喙分名。橐藏毒用。箭敷锋迎。谗姬置肉。奇士扬觥。法穷酿造。不事锄 
耕。 
陈藏器曰。一名堇。诗。堇荼如饴。吴普曰。形如乌之头。有两歧相合。如乌之喙。是 
附子 
角之大者。淮南子曰。天下之物。莫凶于鸡毒。良医橐而藏之。有所用也。陶弘景曰。捣汁 
敷箭。射禽兽十步即倒。汪机曰。锋锐捷利。国语。骊姬置堇于肉。明皇十七事。上谓力士 
曰。吾闻饮堇汁不死者。乃奇士也。以汁进。张果饮进二卮。醇然如醉。李时珍曰。根苗花 
实。与川乌头同。此系野生。无酿造之法。杨天惠记。附子之田。岁以善田。一再耕之。 



<目录>卷三下经

<篇名>天雄

内容：味辛温。主大风寒湿痹。 节痛。拘挛缓急。破积聚邪气。金创。强筋骨。轻身健行 
。一名白幕。生山谷。 
朋附称雄。易资独托。盈握尖锥。丰脐络幕。象眼形微。鸡肠勇跃。忌见离群。如蚕僵 
箔。 
刘禹锡表。实无朋附。李时珍曰。种附子。变出其形。长而不生子。故曰天雄。长而尖 
者。 
谓之天锥。入药须有象眼者良。其脐乃向上生苗处。杨天惠记。以丰实盈握者胜。释名。幕 
络也。淮南子注。取天雄、纳雄鸡肠中捣食之。令人勇。陈承曰。蜀人种附子忌生。此如养 
蚕。而或白僵之意。礼。离群而索居。 



<目录>卷三下经

<篇名>半夏

内容：味辛平。主伤寒寒热。心下坚。下气。喉咽肿痛。头眩胸胀。咳逆肠鸣止汗。一名地 
文。一名水玉。生川谷。 
候生夏半。水玉明涵。白芍圆上。绿竹隅三。芥消涎滑。姜瀹咀甘。火风寒湿。饼曲详 
谙。 
李时珍曰。月令五月。半夏生。当夏之半也。水玉以形名。杜甫诗。明涵客衣静。吴普 
曰。 
白华圆上。苏颂曰。生江南者。花似白芍药。茎端三叶浅绿色。似竹叶。论语。不以三隅反 
。雷 论。用白芥子末。浸汤洗去涎滑。陶弘景曰。须用生姜以制其毒。韩维诗。插芳咀甘 
不知去。白飞霞曰。治风痰。火痰。湿痰。寒痰。李时珍曰。洗去皮垢。浸七日。或和作饼 
。或造为曲。贾岛诗。星名未详谙。 



<目录>卷三下经

<篇名>虎掌

内容：味苦温。主心痛。寒热结气。积聚伏梁。伤筋痿拘缓。利水道。生山谷。（今名天南 
星） 
布地荑科。萌生毒卉。翘企蛇头。细抽鼠尾。圆掌威伸。繁星光炜。由跋根新。体孱才菲。 
谢灵运赋。散叶荑科。国语。逆节萌生。柳宗元记。嘉葩毒卉。苏颂曰。初生作穗直上如鼠 
尾。花似蛇头。结子自落布地。一子生一窠。苏恭曰。根似扁柿。四畔有圆牙。看如虎掌。 
傅 
咸表。威风得伸。庾阐诗。繁星如散锦。李时珍曰。虎掌因叶形似之。非根也。南星因根圆 
白。形如老人星状。故名由跋。是南星之新根。其气未足。不堪服食。梁萧赋。才菲而体孱 
。 



<目录>卷三下经

<篇名>鸢尾

内容：味苦平。主蛊毒邪气。鬼注诸毒。破症瘕积聚。去水。下三虫。生山谷。 
乌鸢于止。挟势如飞。碧分尾断。黄裹头垂。殖区修短。壤异硗肥。纷敷花色。强利从 
违。 
吴普曰。一名乌鸢。大学。于止知其所止。诗。如飞如翰。苏恭曰。阔短不抽长茎。花 
紫碧 
色。根皮黄。肉白。左传。雄鸡自断其尾。韩保升曰。草名鸢尾。根名鸢头。李时珍曰。此 
即射干之苗。非别种也。肥地者。茎长根粗。瘠地者。茎短根瘦。其花自有数色。诸家皆是 
强分耳。 



<目录>卷三下经

<篇名>大黄

内容：味苦寒。主下瘀血闭。寒热。破症瘕积聚。留饮宿食。荡涤肠胃。推陈致新。通利水谷 
道。调中化食。安利五脏。生山谷。 
色美黄良。西羌东蜀。牛舌伸舒。羊蹄踯躅。斑紧波旋。紫铺锦缛。剑戟中心。顽坚凌 
触。 
李时珍曰。一名黄良。苏恭曰。西羌蜀地者佳。白居易诗。东蜀殊欢渥。苏颂曰。作紧 
片如 
牛舌形。苏恭曰。根红者。似宿羊蹄。雷 论。凡使细切。以文如水旋斑。紧重者良。益部 
方物略记。紫地锦文为最。范成大诗。中有将军剑戟心。云笈七签遇物凌触。 



<目录>卷三下经

<篇名>葶苈

内容：味辛寒。主症瘕积聚结气饮食寒热破坚。一名大室。一名大适。生平泽及田野。 
朋侪靡草。亭室何须。黍粒黄细。荠荚青粗。异根歧角。别植长须。种分甘苦。酸味休 
渝。 
礼注。靡草荠葶苈之属。苏颂曰。春生苗叶。高六七寸。似荠。枝茎俱青。结角子扁小 
如黍 
粒。微长。黄色。又有一种狗芥草。叶近根下。作歧生。角细长。取时必须分别。周礼注。 
荚物荠荚之属。雷 论。凡使勿用赤须子真相似。寇宗 曰。有甜苦二种。经言。味辛甜者。 
不当入药。治体以行水走泄为用。药性论。不当言味酸。 



<目录>卷三下经

<篇名>桔梗

内容：味辛微温。主胸胁痛如刀刺。腹满肠鸣幽幽。惊恐悸气。生山谷。 
沮泽庸求。有无心摄。关内葵根。嵩高杏叶。梗直疏通。蜜甘调燮。承载功同。巨川舟 
楫。 
战国策。求桔梗于沮泽。则累世不得一焉。苏恭曰。桔梗荠 叶有差互者。有三四对者。 
皆 
一茎直上。惟以根有心为别耳。苏颂曰。关中所出。根黄皮似蜀葵。叶如菊。群芳谱。生嵩 
高山谷及冤句。根如指大。叶似杏叶。李时珍曰。此草之根。结实而梗直故名。名医曰。甘 
草一名蜜甘。张元素曰。为肺部引经。与甘草同行。譬如铁石入江。非舟楫不载。诸药有此 
一味。不能下沉也。 



<目录>卷三下经

<篇名>莨荡子

内容：味苦寒。主齿痛出虫。肉痹拘急。使人健行见鬼。多食令人狂走。久服轻身。走及 
奔马。强志益力通神。一名横唐。生川谷。 
逐邪藏毒。放宕习闻。含苞罂贮。散粟房分。驰追蹀躞。胎乳 。饮和国老。解瞀销 
棼。 
陈藏器曰。取子曝干。空腹水下。能除邪逐风。勿令子破。令人发狂。李时珍曰。服之 
令人 
狂浪放宕故名。苏颂曰。壳作罂子状。如小石榴。房中子至细。青白色。如粟米粒。篇海。 
蹀 
躞。马行貌。六书故。嗜进连步貌。易。天地 。史记。王美人怀子。久而不乳。淳于意 
。饮以莨荡药一撮。旋乳。张仲景曰。水莨荡误食令人狂乱。以甘草汁解之。庄子。饮入以 
和。名医曰。甘草一名国老。 



<目录>卷三下经

<篇名>草蒿

内容：味苦寒。主疥搔痂痒。恶创。杀虱留热在骨间。明目。一名青蒿。一名方溃。生川泽 
。 
气早春阳。三秋余力。松桧香邻。蓬藜群植。美咏鹿鸣。臭含 息。庚伏元辰。悬庭充 
食。 
李时珍曰。青蒿得春木少阳之气最早。梦溪笔谈。此蒿深青如松桧之色。深秋余蒿并黄。 
此 
蒿犹青。礼藜莠蓬蒿并兴。诗。呦呦鹿鸣。食野之蒿。韩保升曰。其气息似 臭。故名 蒿 
。月令通纂。伏内庚日。采青蒿悬于门庭辟邪。冬至元旦为末服。亦良。 



<目录>卷三下经

<篇名>旋复花

内容：味咸温。主结气。胁下满。惊悸。除水。去五脏间寒热。补中下气。一名金沸草。 
一名戴椹。生川谷。 
菊黄柳绿。善盗庚先。旋回罗叠。覆下钱圆。金垂滴滴。水近溅溅。香芬鼻观。目忌延 
缘。 
苏颂曰。叶似柳根细。六月开花如菊。深黄色。尔雅。 盗庚。李时珍曰。庚者金也。 
夏开 
黄花。盗窃金气也。寇宗 曰。花圆而覆下。故名旋复。群芳谱。一名叠罗金。李时珍曰。 
花 
形如金钱菊。水泽边生。俗传露水滴下即生。故名滴滴金。赵孟 诗。妙香清鼻观。酉阳杂 
俎。李卫公言。嗅其花能损目。庄子。延缘苇间。 



<目录>卷三下经

<篇名>藜芦

内容：味辛寒。主蛊毒。咳逆。泄利。肠 。头疡。疥搔。恶创。杀诸蛊毒。去死肌。一名 
葱苒。生山谷。 
大叶微根。相连节短。黎裹棕心。白憨葱管。景仰山高。迟回水缓。吐嚏交通。顿驱风 
瘅。 
吴普曰。大叶小根相连。李时珍曰。黑色曰藜芦。裹黑皮故名。根际似葱。俗名葱管藜 
芦。 
北人谓之憨葱。苏颂曰。初生苗叶似棕心。又似葱白。此有二种。生高山者为佳。一种水藜 
芦。生溪涧石上。不中药用。 
凡使服钱许。则恶吐。又能通顶。令人嚏。李时珍曰。吐风痰者也。 



<目录>卷三下经

<篇名>钩吻

内容：味辛温。主金创乳 。中恶风。咳逆上气。水肿。杀鬼注蛊毒。一名野葛。生山谷。 
预储蕹汁。救扑炎炀。箭喷裂吻。蔓绕屠肠。避栖飞鸟。饱饫肥羊。黄精益寿。美恶分 
详。 
陈藏器曰。蕹菜捣汁。解野葛毒。李时珍曰。滇人谓之火把花。言其性热如火。东方朔 
文。 
吹天火之炎炀。吴普曰。赤茎如箭。苏恭曰。蔓生与白花藤相类。苏舜钦诗。獠工裂吻燥。 
战国策。聂政抉目屠肠。陶弘景曰。钩人喉吻。牵挽人肠。五符经言。飞鸟不得集。苏恭曰 
。羊食其苗。大肥。物有相伏如此。博物志。人信钩吻杀人。不信黄精益寿。不亦惑乎。李 
时珍曰。此以二草。美恶对待而言。陶氏。雷氏。韩氏。言相似者误。 



<目录>卷三下经

<篇名>射干

内容：味苦平。主咳逆上气。喉痹咽痛。不得消息。散急气。腹中邪逆。食饮大热。一名乌 
扇。一名乌蒲。生川谷。 
竹节姜根。庭台夏遍。紫蝶斜飞。乌蒲低扇。缘木身轻。临城竿缘。异兽乔柯。同名角 
炫。 
土宿指南。一名扁竹叶。如侧手掌形。根亦如之。日华子曰。根形似高良姜。五六七月 
采。 
陶弘景曰。人家庭台多种之。李时珍曰。今人所种。多是紫花者。呼为紫蝴蝶。其叶丛 
生。 
横铺如乌翅及扇之状。陈藏器曰。射干之名有三。此是草名。佛经。射干貂 是恶兽。能缘 
木。阮公诗云。射干临层城。是树殊高硕。苏颂曰。别有射干。茎梗疏长。正如射人长竿状 
。此不入药。舒元舆赋。角炫红缸。 



<目录>卷三下经

<篇名>蛇合

内容：味苦微寒。主惊痫。寒热邪气。除热。金创。疽痔鼠 。恶疮头疡。一名蛇衔。生山 
谷。（合当作含） 
高冈湿隰。细叶黄花。青含蛇口。紫折龙牙。伤连断指。恶剪积瘕。涩酸竟命。知时灭 
瑕。 
苏颂曰。生土石上或下湿地。陶弘景曰。用细叶有黄花者。李时珍曰。根名女青。叶似 
龙牙 
而小。背紫色。异苑。昔有田父。见一蛇被伤。一蛇含此草着疮上。经日蛇愈。抱朴子。蛇 
衔膏连已断之指。直指方。研敷身面恶癣根断。雷 论。勿用有柏尖叶者。号竟命草。其味 
涩酸。令人吐血。速服知时子可解。淮南子。抑微灭瑕。 



<目录>卷三下经

<篇名>恒山

内容：味苦寒。主伤寒。寒热。热发温疟鬼毒。胸中痰结。吐逆。一名互草。生山谷。（今 
名常山） 
药以山名。俨尊北岳。横节圆茎。白花青萼。就燥阳 。流湿阴浊。鸡骨浮黄。功专已 
疟。 
李时珍曰。恒山乃北岳名。岂此药始产于此欤。苏恭曰。茎圆有节。二月生白花青萼。 
其草 
暴燥。色青白堪用。若遇阴便黑烂郁坏。易。水流湿。火就燥。陶弘景曰。细实黄者。谓之 
鸡骨。用之最胜。苏颂曰。此药为治疟之最要者。 



<目录>卷三下经

<篇名>蜀漆

内容：味辛平。主疟及咳逆寒热。腹中症坚痞结。积聚邪气。蛊毒鬼注。生川谷。（即恒山 
苗） 
漆何望蜀。互草新苗。转丸萦结。倾酒醇调。蛊驱毒解。瘴御气消。蜜香凉沁。甘饮相 
招。 
后汉书传。敕岑彭曰。既平陇。复望蜀。陶弘景曰。采得常山苗。萦结作丸。得时燥者 
佳。 
雷论。以酒浸一宿。曝干用。李时珍曰。岭南瘴气。寒热所感。邪在营卫。欲除根本。非 
此 
药不可。苏颂曰。天台有一种土常山苗。味甘。人用为饮。又名蜜香草。性凉益人。非此苗 
也。 



<目录>卷三下经

<篇名>甘遂

内容：味甘寒。主大腹疝瘕腹满。面目浮肿。留饮宿食。破症坚积聚。利水谷道。一名主田 
。生川谷。 
白体赤肤。名甘汁毒。节逐珠连。圆旋指掬。结散心胸。涂周脐腹。相反相成。道通水 
谷。 
苏颂曰。苗短小而叶有汁。根皮赤肉白。作连珠。大如指头。张元素曰。此泄水之圣药。 
水 
结胸中。非此不除。但有毒不可轻用。李时珍曰。张仲景治心下留饮。与甘草同用。保命集 
。凡水肿未消者。以甘遂末涂腹绕脐。服甘草水即消。王 曰。一切肿毒。敷甘遂末。饮甘 
草汁即愈。二物相反。而感应如此。 



<目录>卷三下经

<篇名>白蔹

内容：味苦平。主痈肿。疽疮。散结气。止痛除热。目中赤。小儿惊痫温疟。女子阴中肿痛 
。一名兔核。一名白草。生山谷。 
干同芷白。喜杂林芜。枝端五叶。藤蔓多株。狡藏兔核。信应鸡孚。遏痈敛溃。质赤何 
殊。 
陶弘景曰。根如白芷。说文注。初生根干为芷。李白诗。林壑久已芜。苏恭曰。蔓生。 
枝 
端有五叶。一株下有十许根。刘迎诗。人思狡兔藏三窟。说文注。卵孚也。如期不失信也。 
苏颂曰。生苗多在林中。根如鸡卵而长。三五枚同窠。又一种赤敛。花实功用皆同。但表里 
俱赤耳。 



<目录>卷三下经

<篇名>青葙子

内容：味苦微寒。主邪气。皮肤中热。风搔身痒。杀三虫。子名草决明。疗唇口青。一名 
草蒿。一名萋蒿。生平谷。 
邻接胡麻。葙 音诡。高耸鸡冠。尖垂兔尾。雁过秋红。桃霏夏紫。披决光明。昭昭觉 
视。 
李时珍曰。此草多生于胡麻地中。胡麻叶亦名青 。音相近。岂以其相似而然耶。花叶 
似鸡 
冠。苗似苋。故谓之鸡冠苋。梢间出花。穗尖长。如鼠尾。又一种名雁来红。其叶九月鲜红 
。望之如花。故名。陈藏器曰。又一种名桃朱术。花紫。五月五日。妇人收子带之。为夫所 
爱。急就篇。刃端可以披决。淮南子。觉视于昭昭之宇。 



<目录>卷三下经

<篇名>菌

内容：味咸平。主心痛。温中。去长虫。白 。蛲虫。蛇螫毒。症瘕诸虫。一名 芦。生池 
泽。 
深秋丛苇。过雨繁钉。轻虚酥脆。表里光荧。攻蛔羹 。御虺尘腥。桑菰竹蓐。和美同 
馨。 
李时珍曰。 当作 。芦苇之属。此菌生于其下故名。韩保升曰。秋雨以时即有。汪藻 
诗。 
累累万钉繁。苏恭曰。其菌色白轻虚。表里相似。杨万里诗。酥茎娇脆手轻拾。外台秘要。 
蛔虫攻心。羊肉 和食之效。李质赋。极惊蛇而走虺。元好问诗。闹嫌人迹带尘腥。潘之恒 
谱。埋桑木于土中。浇以米汁生菰。竹蓐。生朽竹根节。得溽湿之气而成。吕氏春秋。和之 
美者。越骆之菌。 



<目录>卷三下经

<篇名>白芨

内容：味苦平。主痈肿。恶创。败疽。疡阴。死肌。胃中邪气。贼风鬼击。痱缓不收。一名 
甘根。一名连芨草。生川谷。 
科茁独茎。根偏连芨。舌吐红尖。脐凝白汁。菱角歧分。螺纹旋密。阳中之阴。秋金收 
翕。 
李时珍曰。其根白色。连及而生。但一科止抽一茎。开花匀红色。中心如舌。其根如菱 
角。 
有脐。如凫茈之脐。又如扁螺旋纹。性涩。而收得秋金之令。李杲曰。此阳中之阴也。 



<目录>卷三下经

<篇名>大戟

内容：味苦寒。主蛊毒。十二水肿满。急痛。积聚中风。皮肤疼痛。吐逆。一名邛钜。 
俨森列戟。锋畏喉 。凝浆中注。直干高充。披绵藏颖。攒紫摇溶。附生宣泄。荠 消 
融。 
左传。富父终甥 其喉以戈。李时珍曰。其根辛苦。戟人咽喉故名。生平泽。甚多。直 
茎高 
二三尺。中空。折之有白浆。杭州紫大戟为上。北方绵大戟。根皮柔韧。甚峻利。范成大诗 
。山头云气尚披绵。骆宾王序。藏颖重岩。谢 诗。发萼初攒紫。李商隐诗。黄河摇溶天上 
来。王好古曰。此为泻水之药。湿胜者苦燥除之也。雷 论。凡使勿用附生者。误服令人泄 
气。即煎荠 汤解之。 



<目录>卷三下经

<篇名>泽漆

内容：味苦微寒。主皮肤热。大腹水气。四肢面目浮肿。丈夫阴气不足。生川泽。 
科独枝分。柔茎茂接。白骨白浆。绿花绿叶。凤采辉翔。猫睛朗捷。制乳伏砂。益阴鬯 
浃。 
李时珍曰。一科分枝成丛。柔茎如马齿苋。有白汁黏人。其根白色。有硬骨。土宿指南。 
一 
名绿叶绿花草。一名五凤草。一名猫儿眼睛草。李时珍曰。茎头凡五叶。中分中抽。小茎五 
枝。复有小叶承之齐整如一。故名五凤叶。圆而黄绿。颇似猫睛。五月采。伏钟乳。结丹 
砂。利丈夫阴气。杨嗣复序。鬯浃于幽遐。 



<目录>卷三下经

<篇名>茵芋

内容：味苦温。主五脏邪气。心腹寒热。羸瘦如疟状。发作有时。诸关节风湿痹痛。生川谷 
莞蒲茵蓐。比类差参。细萌银莽。密荫石楠。赤涂霞 。白碎星含。解搜风痫。顿换春 
酣。 
名医曰。一名莞草。诗笺。小蒲之席也。汉书传。车茵蓐也。韩愈诗。应对多差参。陶 
弘景 
曰。茎叶状银莽草而细软。日华子曰。形似石楠树叶。苏颂曰。春生苗高三四尺。茎赤。夏 
四月开细白花。李时珍曰。古人治风痫妙品。今人罕知。朱子诗。莫将寒苦换春酣。 



<目录>卷三下经

<篇名>贯众

内容：味苦微寒。主腹中邪热气诸毒。杀三虫。一名贯节。一名贯渠。一名百头。一名虎卷 
。一名扁符。生山谷。 
水曲山阴。暑寒独适。中贯连卷。旁生滋益。翘尾摩翎。攒头伏脊。煮豆疗饥。 羹通 
嗌。 
李时珍曰。多生山阴近水处。其根一本而众枝贯之。吴普曰。贯中冬夏不凋。黑聚相连 
卷。 
旁行生。苏颂曰。叶绿色。似鸡翎。又名凤尾草。陶弘景曰。毛芒金似老鸱头。韩保升曰。 
苗似狗脊。郭璞赞。翘尾翻飞。王履诗。金仙已跨摩云翎。元好问诗。攒头争似与春争。乔 
宇记。俯首伏脊。黄庭坚书。荒年以贯众煮黑豆。日啖五七粒。能食百草木枝叶。有味可饱 
。礼。毋 羹。王 曰。有食鱼羹。为骨所鲠。饮贯众浓汁而消。 



<目录>卷三下经

<篇名>荛花

内容：味苦平寒。主伤寒温疟。下十二水。破积聚大坚症瘕。荡涤肠胃中留癖饮食。寒热邪 
气。利水道。生川谷。 
小株丛簇。花茁繁饶。鲜荣黄湿。燥曝白飘。桃僵李代。莞毒名淆。雍州土沃。冈岭倾 
翘。 
李时珍曰。小株花成簇。生荛者饶也。其花繁饶也。生时色黄。干则色白。或言无荛花。 
以 
桃花代之。取其利耳。古乐府。李树代桃僵。陶弘景曰。形似芫花。而极细。韩保升曰。以 
雍州者为上。生冈原上苗高二尺许。王融颂。葵藿微志徒倾翘。 



<目录>卷三下经

<篇名>牙子

内容：味苦寒。主邪气。热气。疥搔。恶疡。创痔。去白虫。一名野狼牙。生川谷。 
拟状蛇 。因时分选。春夏叶舒。秋冬根卷。啮猛贪野狼。喙森噬犬。腐湿生衣。 咀删 
翦。 
韩保升曰。苗似蛇莓而浓大。汪机曰。蛇莓一名蛇 。杨炎曰。治虫疮。六月以前采叶。 
以 
后用根生 咀。千金方。射工中人。冬取根。夏取叶。捣汁饮。名医曰。一名野狼齿。一名野狼 
子。中湿腐烂。生衣者杀人。吴普曰。一名犬牙。吕温状。删剪奇邪。 



<目录>卷三下经

<篇名>羊踯躅

内容：味辛温。主贼风在皮肤中淫淫痛。温疟恶毒诸痹。生川谷。 
玉枝春盎。遍野纷黄。猛方说虎。击独惊羊。瓜花五出。桃叶分张。映山锦绣。别照红 
妆。 
名医曰。一名玉枝。三月采花。苏恭曰。似旋花色黄。李时珍曰。一名老虎花。一名惊 
羊。 
古今注。羊见之则踯躅分散。韩保升曰。花似瓜花五出。叶似桃叶。苏颂曰。岭南蜀道遍生 
。深红色。如锦绣然。李时珍曰。红者山 躅。一名映山红。与此别类。江总诗。初日照红 
妆。 



<目录>卷三下经

<篇名>商陆

内容：味辛平。主水胀。疝瘕痹。熨除痈肿。杀鬼精物。一名 根。一名夜呼。生川谷。 
占爻。刚柔贯综。事鬼焉能。象人而用。杂鲤汤烹。摘蔬畦种。赤目摧筋。功难决 
壅。 
易疏。苋陆 。刚上柔下也。王肃曰。苋陆。一名商陆。何承天书。贯综幽明。论语。 
焉 
能事鬼。苏恭曰。赤者能见鬼神。孟子。为其象人而用之也。名医曰。如人形者有神。陶弘 
景曰。切根杂鲤鱼煮汤。疗水肿。李时珍曰。昔人以为蔬。取白根及紫色者。擘破作畦栽之 
。雷 论。一种赤目苗叶相类。伤筋骨不可服。陈嘉谟曰。疗水贴肿。其效如神。中论。决 
壅导滞。 



<目录>卷三下经

<篇名>羊蹄

内容：味苦寒。主头秃疥搔除热女子阴蚀。一名东方宿。一名连虫陆。一名鬼目。生川泽。 
野行采 。黄赤盈蹊。秋冬心茂。花叶颜齐。牛舒长舌。羊奋歧蹄。洁 制 。炼士能 
稽。 
诗。我行其野。言采其 。诗疏。 牛 。今之羊蹄也。李时珍曰。根长近尺。赤黄色。 
入 
夏起苔花。叶一色。夏至即枯。秋深即生。凌冬不死。叶长尺余。似牛舌之形。寇宗 曰。 
叶可洁治。 石子名金荞麦。烧炼家用以制 。 



<目录>卷三下经

<篇名>蓄

内容：味辛平。主浸淫。疥搔疽痔。杀三虫。生山谷。 
扁蔓绵延。道周细洁。藜植赤茎。麦含粉节。饵误研丹。灰犹炼雪。呷醋童婴。顿苏蛔 
啮。 
吴普曰。一名扁蔓。韦应物诗。绵延稼盈畴。新论。好行细洁。尔雅注。似小藜赤茎节。 
好 
生道旁。苏颂曰。苗似瞿麦。李时珍曰。节间有粉。方士呼为粉节草。烧灰炼霜用。孟诜曰 
。服丹石冲眼者。捣汁服之。小儿蛔咬心。醋煎空心服。 



<目录>卷三下经

<篇名>野狼毒

内容：味辛平。主咳逆上气。破积聚饮食。寒热。水气。恶创。鼠 。疽蚀。鬼精。蛊毒。 
杀飞虫走兽。一名续毒。生山谷。 
六陈举一。九种心平。衡量重实。芟夷浮轻。饮昏食餮。兽怪禽惊。防葵滥厕。 茹缠 
萦。 
马志曰。此与麻黄橘皮半夏枳实吴茱萸为六陈也。孟子举一而废百也。和剂局方。治九 
种心 
痛。一虫。二蛀。三风。四悸。五食。六饮。七冷。八热。九气。名医曰。陈而沉水者良。 
韩保升曰。根轻浮者劣。王续诗。此日长昏饮。玉篇。餮。贪食也。唐太宗诗。怖兽潜幽壑 
。惊禽散碧空。苏颂曰。今人用枯朽野狼毒当防葵。大误。李时珍曰。 茹如续随子之状。或 
以其根。为野狼毒者非是。 



<目录>卷三下经

<篇名>白头翁

内容：味苦温。主温疟狂易。寒热症瘕。积聚瘿气。逐邪止痛。疗金创。一名野丈人。一 
名胡王使者。生山谷。 
陌上行行。俨逢群叟。紫注药颜。皓盈蓬首。摩顶怜儿。免身赠妇。百节嘘和。遐不黄 
。 
应璩诗。古有行道人。陌上见三叟。陶弘景曰。近根有白茸。状似白头老翁故名。苏颂 
曰。 
根紫色深。如蔓菁。黄滔诗。微红见药颜。朱子诗。兴来乱插飞蓬首。孟子。摩顶放踵而为 
之。张籍诗。身老特怜儿。葛洪曰。治小儿秃疮。史记。世家。赵朔妇。免身生男。秦嘉有 
赠妇诗。张仲景曰。治妇人产后痢虚。甄权曰。治百节骨痛。宋祁序。嘘和吐妍。诗。遐不 
黄。寇宗 曰。新安山中。卖白头翁丸。言服之寿考。 



<目录>卷三下经

<篇名>鬼臼

内容：味辛温。主杀蛊毒。鬼注精物。辟恶气不祥。逐邪。解百毒。一名爵犀。一名马目毒 
公。一名九臼。生山谷。 
羞寒自蔽。八角灵奇。面青背赤。东向西垂。繁星侧比。巨眼斜窥。琼田芝熟。三臼忘 
饥。 
益都方物略记。根茎缀花蔽叶。自隐名为羞寒花。李时珍曰。丹炉家采根制汞。其叶八 
角者 
最灵。高启诗。灵奇务穷搜。丹房鉴源。茎端生叶。面青背赤。苏颂曰。一叶如伞。旦时东 
向。及暮则西倾随日出没也。根如南星。八九枚侧比相叠。陶弘景曰。根白处如马眼而柔。 
润山谷诗注。玉芝一名琼田草。即鬼臼。煮面皮。裹一臼吞之。数日不饥。啖三臼可辟谷也 
。 



<目录>卷三下经

<篇名>羊桃

内容：味苦寒。主 热身暴赤色。风水。积聚。恶疡。除小儿热。一名鬼桃。一名羊肠。生 
川谷。 
苌楚纤柔。弱依林莽。细麦风摇。夭桃春荡。水漾滑涎。陆铺平掌。具酿 汤。揩磨 
痒。 
陶弘景曰。山野多有。诗。隰有苌楚即此。诗疏。其枝茎弱。过一尺引蔓于树上。尔雅 
注。 
子如小麦。亦似桃形。韩保升曰。花叶皆似桃。李时珍曰。其条浸水。有滑涎。叶大如掌。 
陈藏器曰。根浸酒。治风热。苏恭曰。煮汁洗风痒效。黄庭坚诗。揩磨 痒风助威。 



<目录>卷三下经

<篇名>女青

内容：味辛平。主蛊毒。逐邪恶气。杀鬼温疟。辟不祥。一名雀瓢。 
青殊萝 。是草非藤。苗经蛇啮。根亦龙腾。饮难瓢贮。系合囊承。蠲 攘秽。福禄胥 
膺。 
（莫卧切） 
名医曰。蛇含根也。李时珍曰。女青有二。一是藤生。似萝 者。一是草生。即蛇含根 
也。 
又有大小二种。小者是蛇衔。用苗茎。叶大者为龙衔。用根。苏恭曰。子似瓢形。大如枣许 
。葛洪曰。捣女青末三角。绛囊盛之。正月上寅日。悬帐中吉。陶弘景曰。带此一两。则疫 
疠不犯。郝经诗。荡攘邪秽蠲 。陆云诗。福禄是膺。 



<目录>卷三下经

<篇名>连翘

内容：味苦平。主寒热鼠 。瘰 痈肿。恶创瘿瘤。结热蛊毒。一名异翘。一名兰华。一名 
轵。一名三廉。生山谷。 
小大翘分。形藏阖捭。榆叶狭长。莲房中解。热散心凉。声通耳骇。芬馥含仁。脱茎潇 
洒。 
苏恭曰。此有两种。大翘生下湿地。小翘生冈原之上。长安惟用大翘子。鬼谷子。乃可 
捭。 
乃可阖。苏颂曰。青叶狭长。如榆叶。结实似莲。内作房瓣。剖之则中解。其实才干。振之 
皆落。不着茎也。甄权曰。除心家客热。王好古曰。治耳聋浑浑 。李时珍曰。其中有 
仁甚香。 



<目录>卷三下经

<篇名>茹

内容：味辛寒。主蚀恶肉。败创死肌。杀疥虫。排脓恶血。除大风热气。善忘不乐。生川谷 
。 
茹根牵引。色尚黄匀。金浆漆汁。青颗白仁。博闻强记。静卧安身。能痊马疥。飞 惊 
尘。 
范子计然云。出武都。黄色者善。陶弘景曰。初断时汁出凝黑如漆。李时珍曰。本作芦 
。 
其根牵引之貌。破之有黄浆。结实如豆大。生青熟黑。中有白仁。礼。博闻强记而让。陶弘 
景文。可以安身静卧。寇宗 曰。治马疥尤善。虞集歌。飞鞍惊尘遍南陌。 



<目录>卷三下经

<篇名>乌韭

内容：味甘寒。主皮肤。往来寒热。利小肠膀胱气。生山谷石上。 
漠漠斑斑。石苔熏发。青幂毛衣。翠披卷发。养爱云阴。纹添雨歇。屋 飘游。幽情超 
越。 
白居易诗。漠漠斑斑石上苔。临川志熏发而起。陈藏器曰。生大石及木阴处。青翠茸茸。 
日 
华子曰。一名石衣。苏恭曰。一名石发。苏子卿诗。丹水浴毛衣。诗。卷发如虿。苏轼诗。 
昨日云除重。李白诗。野凉疏雨歇。李时珍曰。乌韭是瓦松之生于石上者。与垣衣屋游同类 
。崔融赋。瓦松产于屋 之上。钱起诗。幽步更超越。 



<目录>卷三下经

<篇名>鹿藿

内容：味苦平。主蛊毒。女子腰腹痛不乐。肠痈瘰 疡气。生山谷。 
溷生麦陇。名共葛苗。蔓纷淮豌。荚缬蜀椒。黄香气润。粉紫风飘。喜招鹿饲。漫具烹 
调。 
（豌音剜） 
陶弘景曰。葛苗一名鹿藿。苏恭曰。苗似豌豆。而引蔓长。农书。豌豆大者。名淮豆。 
尔雅 
注。叶似大豆。蔓延生根黄而香。李时珍曰。多生麦地。三月开淡粉紫花。结小荚。其子大 
如椒子黑色。生熟皆可食。豆叶曰藿。鹿喜食之故名。陆游诗。豉香盐白自烹调。 



<目录>卷三下经

<篇名>蚤休

内容：味苦微寒。主惊痫。摇头弄舌。热气在腹中。 疾痈创。阴蚀。下三虫。去蛇毒。一 
名蚩休。生川谷。 
如转河车。休哉蚤捷。七叶一枝。重台三叠。掌运趺承。头昂舌贴。气朗天清。长生陈 
牒。 
苏颂曰。一名紫河车。李时珍曰。虫蛇之毒治之。即休。故有此名。陈嘉谟曰。一名七 
叶一 
枝花。苏恭曰。一名重台。叶有二三层者。日华子曰。治胎风。手足搐掣。服食经。紫河车 
。根切块。水煮。风干。每服三丸。五更初。面东致祝。连进三服。即能休粮。祝辞曰。天 
朗气清金鸡鸣。吾今服药欲长生。 



<目录>卷三下经

<篇名>石长生

内容：味咸微寒。主寒热。恶创。火热。辟恶气。不祥鬼毒。一名丹草。生山谷。石有时 
泐。草独长留。色逾桧泽。地旁蕨柔。丹沙名异。元漆光浮。KT 筋细紫。药物何求。 
周礼。石有时以泐。益部方物记。长生草生山阴。蕨地修茎。茸叶色似桧而泽。经冬不 
凋。 
李时珍曰。一名丹沙草。陶弘景曰。叶似蕨而细如龙须。黑如光漆。苏恭曰。市人以 
KT筋草 



<目录>卷三下经

<篇名>陆英

内容：味苦寒。主骨间诸痹。四肢拘挛。疼酸。膝寒痛。阴痿。短气不足。脚肿。生川谷。 
蒴 敷华。萧秋启候。五叶缠枝。百枚贮豆。水节清肥。木心虚秀。粲兮三英。骨风效 
奏。 
苏恭曰。此即蒴 也。古方惟言。陆英后人不识耳。苏颂曰。尔雅荣而不实。谓之英。 
此物 
英名。当是其花。名医云。宜秋采。正是其花时也。李时珍曰。每枝有五叶。寇宗 曰。子 
初青。如绿豆颗。每朵如盏而大。生一二百子。苏恭曰。此叶似芹。及接骨花三物。亦同类 
芹。名水英。接骨名木英树。此三英也。水英根叶肥大。主治骨风。木英体轻虚无心。续筋 
骨。除风痹。诗。三英粲兮。 



<目录>卷三下经

<篇名>荩草

内容：味苦平。主久咳。上气喘逆。久寒惊悸。痂疥。白秃。疡气。杀皮肤小虫。生川谷。 
王刍贡草。忠荩名垂。掬盈绿采。染变金姿。服垂 绶。谷访青衣。莎呼鸱脚。竹误猗 
猗。 
尔雅。绿王刍。李时珍曰。古者贡草。入染人。故谓之王刍。而尽忠者。谓之荩臣也。 
诗。 
终朝采绿。不盈一掬即此。草本绿色可染黄。名医曰。染作金色。汉书注。诸侯 绶。 草 
似艾可染。因以名绶。苏恭曰。生青衣川谷。青衣县。在益州西。掌禹锡曰。即绿蓐草也。 
今呼为鸱脚莎。诗云。绿竹猗猗是也。资暇集。绿竹王刍也。今为辞赋。皆引猗猗。入竹事 
大误。 



<目录>卷三下经

<篇名>牛扁

内容：味苦微寒。主身皮创热气。可作浴汤。杀牛虱小虫。又疗牛病。生川谷。芮堇形同。 
平芜扁毒。扪虱爬搔。牵牛觳觫。细捣油涂。含温汤沐。建草赤茎。水中短竹。 
苏恭曰。此药似堇草石龙芮辈。生平泽。或名扁毒。欧阳修文。不足爬搔于虮虱。孟子。 
有 
牵牛而过堂下者。又。吾不忍其觳觫。苏颂曰。其根苗捣末。油调杀虮虱。陈藏器曰。虱建 
草。茎赤。治虮虱虫疮。又水竹。叶生水中。叶如竹而短。亦去虮虱。 



<目录>卷三下经

<篇名>夏枯草

内容：味苦辛寒。主瘰 。鼠 。头疮。破症散瘿。结气脚肿。湿痹轻身。一名夕句。一 
名乃东。生川谷。 
方茎对节。铁色非污。三冬孳茂。九夏摧枯。理通阳复。气感阴徂。臭郁茺蔚。荣悴潜 
符。 
李时珍曰。其茎微方。叶对节生。一名铁色草。苏恭曰。冬至后生叶。三四月开花作穗。 
五 
月便枯。梁元帝纂要。冬曰三冬。夏曰九夏。晋书志。阳气生而孳茂。柳宗元牒。力易摧 
枯。胡震亨曰。此草禀纯阳之气。得阴气则枯。臭郁草即茺蔚也。两物俱入夏即枯。夏枯先 
枯而无子。臭郁后枯而结子。五灯会元。潜符蜜证。 



<目录>卷三下经

<篇名>芫花

内容：味辛温。主咳逆上气。喉鸣喘。咽肿短气。蛊毒鬼疟。疝瘕痈肿。杀虫鱼。一名去水 
。生川谷。 
去水功收。毒亦滋浓。白沃星榆。青 风柳。撷趁春先。蓄宜岁久。薄醉游鱼。花开秋 
后。 
左传。以浓其毒。名医曰。一名毒鱼。苏颂曰。根入土深三五寸。白色似榆根。春生苗。 
叶 
小而尖。似杨柳枝叶。二月开紫花。刘宪诗。官树似星榆。袁凯诗。雨蒲风柳自纷然。韩保 
升曰。叶未生时。采花晒干。叶生花落。即不堪用。李时珍曰。留数年陈久者良。又有醉鱼 
草。七八月开花成穗。红紫色。俨如芫花。渔人采以毒鱼。色状气味。与芫花同。但花开 
时不同为异耳。 



<目录>卷三下经

<篇名>巴豆

内容：味辛温。主伤寒温疟寒热。破症瘕结聚坚积。留饮痰癖。大腹水胀。荡练五脏六腑。 
开通闭塞。利水谷道。去恶内。除鬼毒蛊注邪物。杀虫鱼。一名巴叔。生川谷。 
如菽如豆。蜀栈凌云。棱尖雄辨。细紧雌分。房开双瓣。线起纵纹。疗牛肥鼠。物性偏 
欣。 
李时珍曰。此物出巴蜀。形如菽豆故名。有棱及两头尖者是雄。紧小者是雌。用之得宜。 
皆 
有功效。苏颂曰。木高一二丈。五六月结实作房。一房有二瓣。或一子或三子。戎州出者壳 
上有纵纹。隐起如线一道至二三道。牛经。巴豆研油灌之。疗牛疫。陶弘景曰。鼠食之肥。 
物性相耐如此。 



<目录>卷三下经

<篇名>蜀

内容：味辛温。主邪气咳逆温中。逐骨节皮肤死肌寒湿痹痛下气。久服之。头不白。身轻增 
年。生川谷。 
使者含丸。馨香下抑。叶叠滑坚。枝森刺棘。浮艳衣红。摇光瞳黑。一合一开。茂州嘉 
植。 
清异录。一名含丸使者。服椒诀。其气馨香。其性下行。苏颂曰。本似茱萸而小。有针 
刺 
。叶坚而滑。寇宗 曰。凡用蜀椒。去里面黄壳。取红用。李时珍曰。其子光黑。如人之瞳 
子。他椒不似之。四川志。各州俱有。以茂州出者为佳。其壳一开一合者最妙。孟郊诗。嘉 
植鲜危柯。 



<目录>卷三下经

<篇名>皂荚

内容：味辛咸温。主风痹死肌。邪气风头。泪出。利九窍。杀精物。生川谷。 
长垂脂浓。短具牙形。铁封蕃茂。篾束飘零。熏烟溽散。调酒风停。苍鳞百岁。去垢常 
青。 
李时珍曰。一种长而肥浓多脂。一种小如猪牙。不结实者。树凿一孔。入生铁三五斤。 
泥封 
之。即结实。其树多刺。难以上采。以篾束之。一夜自落。寇宗 曰。溽暑久雨。合苍术烧 
烟辟邪疫。简要方。中风口噤。温酒调服少许。张耒诗。不缘去垢须青荚。自爱苍鳞百岁根 
。 



<目录>卷三下经

<篇名>柳华

内容：味苦寒。主风水黄胆面热黑。一名柳絮。叶主马疥痂创。实主溃痈逐脓血。子汁疗渴 
。生川泽。 
濯濯依依。荑生春坻。黄拂鳞皴。白沾绒洗。日照垂缨。风吹掷米。爱想当年。甘棠泽 
比。 
刘诜诗。杨柳濯濯弄轻阴。诗。杨柳依依。夏小正。正月柳 传。 者发孚也。群芳谱。 
初 
生寸余。开黄花。鳞起 上。甚细碎。渐次生叶。长成。花中结细子。如粟米大。细扁而 
黑。上带白絮如绒。随风飞舞。薛能诗。条绿似垂缨。离筵日照轻。陆游诗。复似麻姑行掷 
米。南史传。杨柳风流可爱。似张绪当年时。南齐书传。王敬则。于北馆种杨柳。虞长耀曰 
。北人以为甘棠。 



<目录>卷三下经

<篇名>楝实

内容：味苦寒。主温疾伤寒。大热烦狂。杀三虫疥疡。利小便水道。生山谷。 
低昂红紫。花信风周。金铃摇曳。珠弹轻柔。资供雏食。善种雌求。区分肉核。性不相 
谋。 
韩愈诗。红紫相低昂。岁时记。花信风。始梅花。终楝花。李时珍曰。实名金铃子。孟 
浩然 
诗。王孙挟珠弹。苏颂曰。三四月开花红紫色。实如弹丸。南史传。凡所资供。一无所受。 
农书。 雏食其实。净住子能生善种。诗。尚求其雌。苏恭曰。雌雄二种。雌者有子。雷 
论。凡使肉不使核。使核不使肉。论语。道不同不相为谋。 



<目录>卷三下经

<篇名>郁李仁

内容：味酸平。主大腹水肿。面目四肢浮肿。利小便水道。根主齿断肿。龋齿坚齿。一名 
爵李。生川谷。 
白白朱朱。香繁条软。微扇风和。晴烘日暖。蜜渍核香。汤温根短。不受肥污。爰宜洁 
盥。 
赵 诗。朱朱白白缀繁枝。白居易诗。香繁条软弱。陶潜诗。春风扇微和周翰诗。晴烘 
始空 
。花史。性喜暖日和风。浇用清水。以性洁故也。雷 论。核仁去皮尖。用生蜜浸一宿。研 
膏用之。日华子曰。根治小儿身热。作汤浴之。公羊传注。洁白而不受污。金史志。爰洁其 
盥。 



<目录>卷三下经

<篇名>莽草

内容：味辛温。主风头痈肿。乳痈疝瘕。除结气疥搔。杀虫鱼。生山谷。 
性工迷 。椒臭堪憎。茁空花实。蔓绕萝藤。黠藏鼠磔。毒肆虫 。攻熏剪氏。蠹物胥 
惩。 
陶弘景曰。莽本作 。李时珍曰。食之令人迷 故名。山人以之毒鼠。又谓之鼠莽。寇 
宗曰。 
揉之其臭如椒。苏颂曰。若石楠。而叶稀无花实。一说藤生。绕石木间。既谓之草藤生者是 
也。周礼。剪氏掌除蠹物。以攻KT 攻之。以 草熏之。 



<目录>卷三下经

<篇名>雷丸

内容：味苦寒。主杀三虫。逐毒瓦斯。胃中热。利丈夫。不利女子。作摩膏。除小儿百病。生 
山谷。 
苓寓松根。丸藏竹 。击岂闻雷。添还过雨。疏利宜男。提防近女。稚子分甘。累累膏 
乳。 
李时珍曰。竹之余气所结。犹松根之伏苓。霹雳击物。精气所化。此物生土中。杀虫逐 
邪。 
犹之雷斧雷楔也。苏辙诗。过雨时添好子孙。马志曰。疏利男子元气。不疏利女子藏气。曹 
植颂。草号宜男。国语。是谓远男而近女。杜甫诗。笋根稚子无人见。洪炎诗。分甘须剩 
。苏轼诗。累累似桃李。一一流膏乳。 



<目录>卷三下经

<篇名>桐叶

内容：味苦寒。主恶蚀创着阴皮。主五痔。杀三虫。华。主敷猪创。饲猪肥大三倍。生山谷 
。 
土宜五沃。拱把嘉桐。朝阳合抱。参极空中。凉琼夏荫。濡毳冬融。令仪君子。瑞应厢 
东。 
管子。五沃之土。其木宜桐。孟子。拱把之桐梓。夏侯湛赋。植嘉桐乎庭前。诗。于彼 
朝阳 
。陈翥诗。合抱由滋此。嵇康赋。参辰极而高骧。易纬。桐枝空中。高启诗。凉琼夏叶舒。 
徐茂诗。濡毳桐枝别作葩。广州志。白桐华有白毳。淹渍缉织为布。诗。其桐其椅。其实离 
离。岂弟君子。莫不令仪。瑞应图。王者任用贤良。梧桐生于东厢。 



<目录>卷三下经

<篇名>梓白皮

内容：味苦寒。主热去三虫。叶捣敷猪创。饲猪肥大三倍。生山谷。 
楸茂赤章。梓疏白理。内拱尊王。长生着美。牧豢猪肥。伐奇牛徙。顺孝孙曾。敬恭乡 
里。 
诗疏。楸之疏理。白色而生子者为梓。李时珍曰。赤者为楸。木理白者为梓。尔雅翼。 
植于 
林。诸木皆内拱。埤雅。梓木为木王。礼斗威仪。君乘火而王。其政和平。梓为长生。王续 
诗。闲田且牧猪。元中记。终南山有梓树。秦文公伐之。中有青牛。逐之入澧水。杂五行书 
。舍西种梓楸各五根。子孙顺孝。黄庭坚赞。以福孙曾。诗。维桑与梓。必恭敬止。 



<目录>卷三下经

<篇名>石南

内容：味辛苦。主养肾气。内伤阴衰。利筋骨皮毛。实。杀蛊毒。破积聚。逐风痹。一名鬼 
吕。生山谷。 
清溪文石。耸异倾妍。叶苞花孕。花散叶迁。染斑雨渍。笼旭阴圆。别俦交让。饵想夫 
怜。 
胡汾诗。本自清溪石上生。汉书志注。砀山出文石。孟郊诗。耸异敷庭际。倾妍来坐隅。 
寇 
宗曰。冬有二叶。为花苞。苞既开。中有十五余花。花才罢。旧叶全脱。渐生新叶。苏颂 
曰 
。叶青黄色。有紫斑。雨多则并生。阴翳可爱。不透日气。吴宽诗。别种为交让。名医曰。 
女子不可久服。令思男杨维桢诗。犹唱想夫怜。 



<目录>卷三下经

<篇名>黄环

内容：味苦平。主蛊毒。鬼注。鬼魅。邪气在脏中。除咳逆寒热。一名凌泉。一名大就。 
生山谷。 
西蜀生刍。汁黄苗赤。蟠曲藤缠。 累葛 。旋转环圆。纵文辐坼。野狼跋鱼浮。临渊坐 
获。 
名医曰。生蜀郡山谷。吴普曰。一名生刍。生苗正赤。叶有汁黄白。根黄色。苏恭曰。 
今园 
庭亦种之。作藤生大者。根茎六七寸。根亦葛类。花实与葛同。格物总论。藤附大木。蟠曲 
而上。诗。南有 木。葛 累之。李时珍曰。叶黄而圆故名。吴普曰。根黄色。纵理如车辐 
解 
。陶弘景曰。子名野狼跋。捣以杂木。投水中。鱼皆浮出。汉书传。临渊羡鱼。仪礼。获者坐 
而获。 



<目录>卷三下经

<篇名>疏

内容：味辛寒。主身皮肤中热。除邪气。止遗溺。可作浴汤。生山谷及田野。故邱墟地。 
异称巨骨。附寄荒墟。双双对待。节节空疏。刺猜枸杞。荚判杨栌。三熏三浴。冰雪肌 
肤。 
名医曰。一名巨骨。张望诗。荒墟人迹稀。苏恭曰。其子八九月熟。必两两相对。张宪 
诗。 
万古晨昏常对待。李当之曰。一名空疏。皮白中空。时时有节。马志曰。 疏枸杞相似。 
疏有刺。枸杞无刺。苏恭曰。杨栌一名空疏。其子有荚。名医曰。除胃中热。可作浴汤。国 
语。三熏三浴之。庄子。肌肤若冰雪。 
鼠李。主寒热。瘰 创。生田野。 
缔构乌巢。缘林鼠咽。周角条垂。畸零枝恋。紫蓄浆浓。绿凝染练。 梓名同。北山偏擅。 
苏颂曰。即乌巢子也。高启诗。林惊缘树鼠。寇宗 曰。子于条上四边生。生青熟紫。至秋 
叶落子尚在枝。李时珍曰。其实附枝如穗。人采其嫩者。取汁染成绿色。名医曰。一名鼠梓 
。说文。 鼠梓。诗。北山有 。李时珍曰。苦楸一名鼠梓。与此不同。 



<目录>卷三下经

<篇名>药实根

内容：味辛温。主邪气。诸痹疼酸。续绝伤。补骨髓。一名连木。生山谷。 
药纷诸子。木以连名。花同春发。实独秋成。绝者复续。亏以求盈。既消蛊疰。亦解蛇 
萦。 
汉书志。诸子之言。纷然淆乱。苏颂曰。黄药子出岭南。秦州出者。红药子。施州出者 
赤药 
子。七月开白花。苏恭曰。开州出苦药子。皆相类。李时珍曰。药实子虽似黄药。苦药。微 
有不同。二药子不结子。此则树之子也。礼记疏。断者不可续。论衡。不嫌亏以求盈。苏盈 
曰。除蛊疰蛇毒。 



<目录>卷三下经

<篇名>栾华

内容：味苦寒。主目痛。泪出伤 。消目肿。生川谷。 
作树以栾。染人 沤。荣槿青丫。乔槐黄覆。笼聚浮泡。丸圆倾豆。通利华精。重明 
瞀。 
广韵。作树以栾。周礼。以 水沤其丝。苏恭曰。五月六月收花。染黄色甚鲜明。叶似 
木槿 
。花黄似槐。壳似酸浆。实如豌豆。圆黑坚硬。宋书志。雨水方降木槿荣。尔雅。槐棘丑乔 
。李时珍曰。酸浆。一名灯笼草。一名天泡草。拾遗记。背明国有倾离豆。叶垂覆地。黄庭 
经。通利华精调阴阳。（华精目精也）韩愈诗。泪目苦 瞀。 



<目录>卷三下经

<篇名>蔓椒

内容：味苦温。主风寒湿痹。 节疼。除四肢厥气。膝痛。一名家椒。生川谷。及邱冢间。 
亦椒似。刺 人衣。豢闻说彘。俗听呼 。临风蔓弱。含露丛依。气蒸汤浴。汗雨频 
挥。 
陶弘景曰。俗呼为 子。似椒而小。裴迪诗。丹刺 人衣。李时珍曰。此椒气如豕。故 
有彘 
椒椒诸名。枝软如蔓。其子丛生。庄子。祝宗人说彘曰。吾将三月 汝。汉乐府。妃呼 
。尔雅疏。郁气谓郁蒸之气也。礼。 汤请浴。国语。挥汗成雨。陶弘景曰。可以蒸病出汗 
。 



<目录>卷三下经

<篇名>豚卵

内容：味苦温。主惊痫癫疾。鬼注蛊毒。除寒热。贲豚。五癃。邪气挛缩。一名豚颠。悬蹄 
。主五痔。伏热在肠。肠痈内蚀。 
豢息么 。采收下体。祭设冬先。纳从咸比。操酒yy。涉波弥弥。琢 分施。百骸湔 
洗 
。 
说文。豕息也。豢以谷。尔雅注。最后生者。呼为么豚。李时珍曰。牡猪小者。多 去 
卵。 
易释文。豕去势。曰 。诗。无以下体。礼。孟冬之月。祭先肾。保生要录。咸纳肾。 
千金 
方。除阴茎中痛。史记传。淳于 见禳田者。操一豚蹄。酒一盂。祝曰。yy满家。诗。 
涉波矣。又。河水弥弥。宋濂序。雕肝琢肾。周邦彦赋。或 蹄而折 。徐积诗。五脏孰云 
可湔洗。百骸终恐生虫窠。 



<目录>卷三下经

<篇名>麋脂

内容：味辛温。主痈肿。恶创死肌。寒风湿痹。四肢拘缓不收。风头肿气。通腠理。一名官 
脂。生山谷。 
麋游泽 。喜听音操。性迷群牝。体蓄凝膏。轻冰凉散。活火研熬。机心久谢。自润嬉 
敖。 
后汉书志。注。麋十千为群。掘食草根。其处成泥。名曰麋 。埤雅。麋喜音声。白虎 
通德 
论。麋为兽迷惑。陶弘景曰。麋一牡辄交十余牝。其脂堕地。水经注。凝膏下垂。望齐冰雪 
。韦充赋。暗断轻冰。周礼注。夏献麋。麋膏散。散则凉。陆游诗。活火生新焰。齐民要术 
。啖炙肥者细研熬之。杜甫诗。机心忘已久。何事惊麋鹿。后汉书传。孔奋身处脂膏。不 
能以自润。苏轼诗。脱略万事惟嬉敖。 鼠。主堕胎。令人产易。生平谷。俨说胎禽。高居 
下赴。翼蝠身狐。耳麋首兔。鸣杂宵更。飞携乳哺。感气相催。回睛目注。 
宋史志。伟兹胎禽。尔雅注。能从高赴下。不能从下上高。状如小狐。似蝙蝠。肉翅。 
山海 
经注。一名耳鼠。麋耳。兔首。李时珍曰。喜夜鸣。说文。言飞走。且乳之鸟。又名飞生。 
寝其皮。怀其爪。皆能催生。食之不昧。可御百毒。枣据诗。回睛盼曲阿。韩倨诗。南尽 
远目注。 



<目录>卷三下经

<篇名>六畜毛蹄甲

内容：味咸平。主鬼注蛊毒。寒热惊痫。 狂走。骆驼毛尤良。 
六畜遂字。四体分施。附肤燎坠。剔腹益姿。圆歧蹄辨。攫裂甲披。明驼温缛。避暑毛 
吹。 
汉书传。六畜遂字。孟子。施于四体。燕书。贾坚弯弓射牛于百步之外。附肤落毛。柳 
文 
。覆坠之易如燎毛。抱朴子。剔腹背无益之毛。虞裕文。干阳也。故马蹄圆。淮南子。牛歧 
蹄而戴角。宋书传。熊罴厉爪蓄攫裂之心。酉阳杂俎。明驼千里足。多误作鸣字。埤雅。驼 
毛缛温浓。夏退毛尽。乃能避热。韩愈诗。吁无吹毛刃。 



<目录>卷三下经

<篇名>虾蟆

内容：味辛寒。主邪气。破症坚血痈肿。阴创。服之不患热病。生池泽。 
拖紫纡青。池泓阁阁。礼掌焚灰。仙传窃药。食鹧身痊。背芝光烁。五日良储。辟兵祛 
疟。 
卞彬赋。纡青拖紫。石介诗。数尺流水满池泓。洪驹父诗。阁阁已在兹。周礼。蝈氏掌 
去蛙 
黾。焚牡 以灰洒之。张衡文。羿请不死之药于西王母。嫦娥窃之以奔月。是为蟾蜍。投荒 
杂 
录。南方水族。状如蛙。食之味美如鹧鸪。治虚劳。道书。蟾蜍万世。背生芝草为世瑞。抱 
朴子。肉芝者万岁蟾蜍。五月五日午时取之。阴干带于身。辟五兵。物类相感志。五月五日 
收虾蟆治疟。苏轼诗。争储百药良。张咏诗。剧谈夜祛疟。 



<目录>卷三下经

<篇名>马刀

内容：味辛微寒。主漏下赤白。寒热。破石淋。杀禽兽贼鼠。生池泽。（即齐蛤） 
喧捞泥浦。巧类刀裁。夜侵灯影。寒孕珠胎。琼研粉细。紫吐唇开。短长狭正。众体兼 
该。 
元稹诗。泥浦喧捞蛤。苏颂曰。多生沙泥中。张 诗。夜蚌侵灯影。埤雅。蚌孚乳以秋。 
其 
孕珠若怀妊然。谓之珠胎。苏恭曰。壳炼粉得火良。孔平仲诗。报君以淮南紫唇之蛤。李时 
珍曰。其形像刀。其类甚多。长短斜正。性味功用皆同。傅咸赋。体该众妙。 



<目录>卷三下经

<篇名>蛇蜕

内容：味咸平。主小儿百二十种惊痫。螈 。 疾。寒热。肠痔。虫毒。蛇痫。火熬之良。 
一名龙子衣。一名蛇符。一名龙子单衣。一名弓皮。生川谷及田野。 
似之而非。它虫灵蜕。雪电藏形。风雷偃势。蚓蚁失乘。 蛆残噬。凡骨登仙。饱餐脱 
滞。 
庄子。蛇蜕也。似之而非也。说文。它从虫而长。郭璞赞。灵蜕乘烟。白居易赋。鳞甲 
晶以 
雪色。睛眸 其电光。李绅诗。已应蜕骨风雷后。韩非子。云罢雾霁。龙蛇与蚓蚁同矣。则 
失 
其所乘也。关尹子。 蛆食蛇。陆游诗。凡骨已蜕身自轻。夏侯湛序。弃俗登仙。尔雅翼。 
草居。恒饥。每得食稍饱。辄蜕壳。避暑录话。神仙升举。形滞难脱。 



<目录>卷三下经

<篇名>蚯蚓

内容：味咸寒。主蛇瘕。去三虫。伏尸。鬼注蛊毒。杀长虫。仍自化作水。生平土。饮泉食 
块。心慧操廉。碧云晴漏。翠雨湿沾。逶迤春画。绾结冬潜。泥封六一。莫保触盐。 
东方虬赋。上食尘块。下饮渊泉。淮南子食土者。无心而慧。孟子。充仲子之操。则蚓 
而后 
可者也。任士林赋。碧云晴漏。陈旅诗。檐曲细含翠雨凉。李德裕赋。入虚白而逶迤。苏轼 
歌。春蚓秋蛇随意画。易林。绾结难解。礼。仲冬之月蚯蚓结。岁时记。五月五日午时于 
韭畦取蚯蚓干之。谓之六一泥。治鱼鲠。东方虬赋。 泥涂以自保。触盐滋而罔全。寇宗 
曰。被其毒者。以盐汤浸之。并饮盐水。 



<目录>

<篇名>卷三下经

内容：味辛平。主久聋。咳逆。毒瓦斯出刺出汗。生川谷。 
咽咽 。情殷负子。穴地纤腰。扑花小尾。本异末同。情传精委。蛛网尘封。营巢芦 
苇。 
唐阙名赋。 鼓翅。咽咽传意。诗。螟蛉有子。果裸负之。墨客挥犀。穴地为巢者名 
。元 诗。纤腰软无力。李贺诗。黄蜂小尾扑花归。唐阙名赋谅末同而本异。齐邱文。 
之虫。螟蛉之子。传其情。交其精。薛道衡诗。暗牖悬蛛网。柳宗元诗。砚匣留尘尽日封。 
陶弘景曰。一种蜂黑色。腰甚细。衔泥于人屋及器物边作房。生子如粟米大。捕取草 
上青蜘蛛 
十余枚。满中仍塞口。其一种。入芦管中者。亦取草上青虫也。 



<目录>卷三下经

<篇名>蜈蚣

内容：味辛温。主鬼注。蛊毒。啖诸蛇虫鱼毒。杀鬼物。老精温疟。去三虫。生山谷。 
冬寒闭蛰。春暖昭苏。赤连歧尾。黑簇双须。禁施荒虺。畏制垂蛛。误攫毒啮。桑沃盐 
涂。 
左传。闭蛰而蒸。礼。蛰虫昭苏。李时珍曰。蜈蚣冬蛰春出。歧尾双须。韩保升曰。黑 
头。赤 
足者良。博物志。蛇虺见之。而蟠伏似施禁法。沈 期诗。截荒虺。鹤林玉露。蜘蛛以溺射 
之即死。苏轼诗。落月出柳看垂蛛。陶弘景曰。被啮者。以桑汁白盐涂之。 



<目录>卷三下经

<篇名>水蛭

内容：味咸平。主逐恶血。瘀血。月闭。破血瘕。积聚。无子。利水道。生池泽。 
三断三成。清泠水性。卤汁携行。寒菹任病。龟宅安归。鲛巢莫令。一纪超形。人功物 
命。 
博物志。水蛭三断而成三物。白居易诗。清泠由水性。陶弘景曰。蛭有数种以水中者为 
佳。 
李时珍曰。山行。携茧卤汁一筒。避诸蛭。新书。楚惠王食寒菹而得蛭。遂吞之。病不为伤 
。嵇康诗。坎井蝤蛭宅。神龟安所归。王令诗。蛟龙宜自宅。蚓蛭莫令巢。神仙传。桓君谓 
陶隐居曰。君修本草。用虻虫水蛭辈为药。功虽及人。而害物命。以此一纪后方得解形。 



<目录>卷三下经

<篇名>斑蝥

内容：味辛寒。主寒热鬼注。蛊毒鼠 。恶创疽蚀。死肌。破石癃。一名龙尾。生川谷。 
四时变化。蝥刺当秋。喙尖赤注。甲画斑留。豆花凉晚。蓝汁香浮。曾闻采葛。亭长前 
修。 
古诗。四时更变化。李时珍曰。一名 蝥。言其毒如矛刺也。春秋繁露。怒气为清而当 
秋。 
雷论。斑蝥甲上一画黄。一画黑。嘴尖处。有一小赤点。在豆叶上食豆汁。孟淑卿诗。豆 
花雨过晚生凉。李时珍曰。中斑蝥毒者。以蓝靛汁解之。范成大诗。生香风外浮。太平御览 
。春食莞花为莞青。夏食葛花为亭长。秋食豆花为斑蝥。冬入地中为地胆。苏颂曰。四虫皆 
是一类。随时变化耳。贾逵书。景仰前修。 



<目录>卷三下经

<篇名>贝子

内容：味咸平。主目翳。鬼注虫毒。腹痛下血。五癃利水道。烧用之。生池泽。水陆居分。 
阴阳象审。仪锡百朋。货区五品。文莹罗珠。言成织锦。御害灵奇。天然异禀。 
尔雅。贝居陆焱。在水 。六书精蕴。背穹而浑以象天之阳。腹平而折以象地之阴。诗 
笺。 
货贝五贝为朋。锡百朋。得禄多也。汉书志。王莽为货贝五品。南州异物志。文若罗珠。不 
磨而莹。诗。成是贝锦。相贝经。径尺之贝。灵奇之秘宝。其次则御害一也。陈琳笺。此 
乃天然异禀。 



<目录>卷三下经

<篇名>石蚕

内容：味咸寒。主五癃。破石淋。堕胎。内解结气。利水道除热。一名沙虱。生池泽。 
蚕形石化。亦育中阿。候无眠起。乐在风波。身环泥茧。羽化灰蛾。云师雨虎。相荡相 
摩。 
马志曰。石蚕生海岸石旁。状如蚕。其实石也。李时珍曰。与此不同。诗。在彼中阿。 
韩保 
升曰。此虫所在。水石间有之。埤雅。蚕三眠三起。张志和词。乐在风波不用仙。寇宗 曰 
。作丝茧长寸许。以蔽其身。其色如泥。陈藏器曰。春夏羽化。作小蛾水上飞。李时珍曰。 
霍山有云师。状如蚕。长六寸。雨虎。状如蚕。长七八寸。皆石蚕之类。易。刚柔相摩。八 
卦相荡。 



<目录>卷三下经

<篇名>雀瓮

内容：味甘平。主小儿惊痫。寒热结气。蛊毒鬼注。一名躁舍。 
五色 。白涎凝冻。蛹闭专房。蛾穿破瓮。附爱榴甘。坠添棘重。同寄桑蛸。风摇日 
弄。 
名医曰。一名 房。八月采。陈藏器曰。背有五色斑毛。能螫人。欲老者。口中吐白 
汁。 
凝聚渐坚。正如雀卵。其虫以瓮为茧。在中成蛹。夏月羽化而出。作蛾放子。曹邺诗。专房 
莫相妒。元稹诗。破瓮嫌防路。李时珍曰。此虫处处有之。惟取石榴树上。及棘枝上。房内 
有蛹者。正如螵蛸。取桑上者耳。万楚诗。日弄长飞鸟。风摇不卷花。 



<目录>卷三下经

<篇名>蜣螂

内容：味咸寒。主小儿惊痫螈 。腹胀寒热。大人 疾狂易。一名 蜣。火熬之良。生池泽 
。 
深睛昂鼻。附母飞行。圆催丸转。光扑灯明。久谙饱秽。忽化饥清。野狐觅食。暗听钟 
声。 
韩保升曰。此类多种。以鼻高目深者入药。庄子。 蜣之智。在于转丸。陶弘景曰。俗 
名推 
丸。寇宗 曰。腹翼有小黄。子附母而飞。昼伏夜出。见灯光则来。狐喜食之。抱朴子曰。 
鸣蝉洁饥。不羡蜣螂秽饱。李时珍曰。柞蝉有转丸化成者。苏轼诗。洪钟起暗室。能作殷床 
声。 



<目录>卷三下经

<篇名>蝼蛄

内容：味咸寒。主产难。出肉中刺。溃痈肿下哽噎。解毒除恶创。一名蟪蛄。一名天蝼。一 
名。夜出者良。生平泽。 
秽穴声来。阴生夏至。一技无成。五能徒备。昼伏宵行。雄升雌坠。磨铁相招。烙惊赤 
地。 
苏颂曰。穴地粪壤中而生。礼注。孟夏蝼蝈鸣。阴气动于夏。应之而鸣也。蔡邕文。硕 
鼠（ 
蝼蛄别名）五能。不成一技。注。能飞不能上屋。能缘不能穷木。能游不能度谷。能穴不能 
藏身。能走不能绝人。山海经。 宵飞而昼伏。尔雅正义。雄者善鸣善飞。雌者不能飞翔 
。食风与土类。从磨铁致蛄。物相感也。李时珍曰。烧地令赤。置蝼于上。任其跳死。覆者 
雄。仰者雌也。 



<目录>卷三下经

<篇名>马陆

内容：味辛温。主腹中大坚症。破积聚息肉。恶创白秃。一名百足。生川谷。（即马 大 
蜈蚣也） 
翠屏摇曳。逃影岩嵌。避蜗涎滑。羡蛇足芟。步嗤鳖跛。醉解鸡馋。食牛气壮。鸣鼓声 
严。 
岭南异物志。珠崖人。每晴明。见海中远山罗列如翠屏。东西不定。悉蜈蚣也。高启诗。 
罔 
两忌影逃岩嵌。玉匣记。蜗牛登蜈蚣背。以涎绕之。其足自落。庄子。 怜蛇。注。以有而 
羡 
无也。黄庭坚诗。百足马 笑鳖跛。束晰记。鸡以蜈蚣为酒。食之即醉。异物志东南海中。 
蜈蚣长数丈。能啖牛。里人秋冬间。鸣鼓燃火炬。以驱逐之。 



<目录>卷三下经

<篇名>地胆

内容：味辛寒。主鬼注。寒热鼠 。恶疮死肌。破症瘕堕胎。一名 青。生川谷。寂历冬心 
。披寻寒胆。蠢动阳舒。蛰藏阴惨。 尾霞拖。乌头云 。蚁垤同封。垂精接感。 
江淹赋。连 冬心。寂历冬暮。朱子诗。肝胆不胜寒。礼注。春之言蠢。蠢动。生之貌 
也。 
云笈七签。禽虫蛰藏。以不食而全。刘峻论。阳舒阴惨。李时珍曰。此莞青亭长之类。冬月 
入蛰者。黑头赤尾。苏轼诗。霞拖弄修帔。张衡赋。云师 以交集。陶弘景曰。出凉州。状 
如大马蚁有翼。淮南子。蚁知马垤。欧阳修跋。垂精接感。分源而流。 



<目录>卷三下经

<篇名>鼠妇

内容：味酸温。主气癃。不得小便。妇人月闭血症。痫 寒热。利水道。一名负蟠。一名 
威。生平谷。 
讹沿鼠妇。称溷鸡群。足垂多迹。脊蹙横纹。伴蛸寄寂。抱瓮持勤。赤头青股。丹戬形 
分 
。 
陶弘景曰。尔雅。名鼠妇。言鼠在坎中。背多粘负。今讹为妇。李时珍曰。俗名地鸡。 
白居 
易诗。未曾回眼向鸡群。寇宗 曰。多足大者三四分。背有横纹蹙起。诗。伊芳威在室。 蛸 
在户。黄庭坚诗。寄寂喧哄间。苏颂曰。在下湿处瓮器底。及土坎中。黄庭坚文。持勤补拙 
。名医曰。丹戬生蜀郡。青股赤头。状如鼠妇。 



<目录>卷三下经

<篇名>荧火

内容：味辛微温。主明目。小儿火创伤热气。蛊毒鬼注通神。一名夜光。生池泽。 
开阖光浮。悠扬腐化。双影池中。独征月下。罗扇轻扬。斑帘疏罅。冠将和丸。武威扶 
藉。 
苏轼诗。惟有孤萤自开阖。葛长庚诗。俯仰浮光几点星。刘禹锡诗。千门九陌飞悠扬。 
礼。 
季夏之月。腐草为萤。纪少瑜诗。临池影更双。潘岳赋。翩翩独征。骆宾王诗。含晖疑泛月 
。杜牧诗。轻罗小扇扑流萤。杜甫诗。帘疏巧入坐人衣。神仙感应篇。务成子萤火丸。主辟 
疾病。诸毒兵刃。盗贼凶害。一名冠将丸。又名武威丸。郝经诗。扶藉不绝圣。 



<目录>卷三下经

<篇名>衣鱼

内容：味咸温无毒。主妇人疝瘕。小便不利。小儿中风项强。背起摩之。一名白鱼。生平泽 
。 
肤黄粉白。歧尾游 。朽怜瓜化。静效鱼沉。巧藏衣笥。缘结书林。发环脉望。空悟钻 
寻。 
尔雅。 白鱼。尔雅翼。 始则黄色。既老则身有粉。视之如银。寇宗 曰。其形似鱼。 
尾 
分二歧。酉阳杂俎。张周见壁上瓜子化为壁鱼。始知列子朽瓜化鱼之言不诬也。许浑诗。鱼 
沉水中静。李时珍曰。白鱼喜藏衣帛书纸中。书。惟衣裳在笥。元好问诗。书林结后缘。酉 
阳杂俎。脉望如发卷之无端。乃衣鱼三食神仙字所化。参同契注。钻寻故纸。以望得悟。 



<目录>卷三下经

<篇名>彼子

内容：味甘温。主腹中邪气。去三虫。蛇螫蛊毒。鬼注伏尸。生山谷。（彼当作 即榧实） 
裴然成章。霜松雪柏。牡壮腾华。牝虚孕核。想像蜂黄。驱除虫白。外泽中贞。金盘荐 
席。 
李时珍曰。 亦作 。木名文。木裴然成章。故谓之榧。宋史传。张 曰。李仁甫如霜 
松雪 
柏。苏恭曰。其木如柏。其理似松。尔雅翼。木有牝牡。牡者华而牝者实。叶适歌。坐对蜂 
儿还想像。孟诜曰。治寸白虫日食七枚。七日虫化为水。刘子 诗。外泽中贞期是似。苏轼 
诗。粲为金盘实。 



<目录>卷三下经

<篇名>桃核仁

内容：味苦平。主瘀血。血闭。瘕邪。杀小虫。桃花杀注恶鬼。令人好颜色。桃凫。微 
温。主杀百鬼精物。桃毛。主下血瘕。寒热积寒。无子。桃蠹。杀鬼邪恶不祥。生川谷。 
练精五木。灵药辽东。壤藏仁白。墙覆花红。枝留果硕。胆拭毛茸。竹檠梢挂。允彼飞 
虫。典术。桃者。五木之精。章孝标诗。求师饱灵药。他日访辽东。孔平仲诗。食桃弃其核。 
下 
与粪壤藏。刘克庄诗。岁岁春风花覆墙。易。硕果不食。礼疏。桃曰胆之。拭治去毛。令色 
青滑如胆也。种树书。桃生小虫。以多年竹灯。檠挂树梢。即自落。诗。允彼桃虫。 



<目录>卷三下经

<篇名>杏核仁

内容：味甘温。主咳逆。上气雷鸣。喉痹下气。产乳金创。寒心贲豚。生川谷。遣嫁春婚 
。卜收秋获。花簇金丹。饧调冰酪。羊熟酥含。虫歼油灼。聪利怡神。华滋咀嚼。 
文昌杂录。王员外家。杏花多不实。一媒妪曰。来春嫁了此杏。冬深携酒至云。是婚家 
撞门 
酒。辞祝再三。来春结子无数。文献通考。杏多实不虫者。来年秋禾实。李时珍曰。杏金丹 
方。杏熟收仁研汁。入釜火煎。十日起白霜。霜尽金花出。丹乃成。玉烛宝典。寒食研杏仁 
得酪。以饧沃之。陈基诗。冰酪赐来初。开河记。麻叔谋以羊同杏酪蒸之。谓曰。含酥蛮。 
扶寿方。蛆虫入耳。捣杏仁泥。以油调滴。野人闲话。辛夤孙梦神告以食杏。令其聪利。和 
津咀嚼。老而轻健。郭璞赋。咀嚼华滋。 



<目录>卷三下经

<篇名>腐婢

内容：味辛平。主 疟。寒热邪气。泄利。阴不起。病酒。头痛。生汉中。 
感秋气腐。畏日憎花。和羹亦有。饮酒无涯。树寻茎曲。葛引藤斜。草木臭味。群婢纷 
哗。 
名医曰。小豆花也。七月采。掌禹锡曰。有腐气故名。齐民要术。豆花憎见日。见日则 
黄烂 
根焦。诗。亦有和羹。心镜。治诸疾用花同豉汁。五味煮羹食。千金方。加葛花等分。水调 
服。饮酒不醉。陶弘景曰。海边小树。状如栀子。茎叶多曲。气臭腐。能疗疟。土人呼为腐 
婢。苏恭曰。腐婢相承。以为葛花。消酒大胜。左传。譬于草木。君之臭味也。史记世家。 
桓子叹曰。夫子罪我。以群婢故也。元好问诗。不来坚坐看纷哗。 



<目录>卷三下经

<篇名>苦瓠

内容：味苦寒。主大水。面目四肢浮肿。下水令人吐。生川泽。 
柔蔓弱条。凌霄秋系。其落无容。不才共济。蹄践情移。y灰性制。肥白轮 。净无 
翳。 
麻九畴诗。弱条柔蔓渐萦回。范 诗。凌霄必有为。庄子。忧其瓠落无所容。国语。苦 
瓠不 
材。与人共济而已。汪机曰。有原种是甘变为苦者。俗谓牛马践踏之故。苏恭曰。服苦瓠过 
分。吐利不止者。以黍y灰汁解之。凡用苦瓠。以细理莹净。无 翳者佳。僧道衍诗。嫩瓠 
肥白才 。陆游诗。家园瓜瓠渐轮 。 



<目录>卷三下经

<篇名>水靳

内容：味甘平。主女子赤沃。止血养精。保血脉益气。令人肥健嗜食。一名水英。生池泽。 
洁清是尚。菜美芹荑。琼田玉本。碧涧青泥。豆加芬实。盘馈春齐。至尊思献。德遍氓 
黎。 
诗疏。采芹尚洁清也。吕氏春秋。菜之美者。云梦之芹。朱子诗。琼田何日种。玉本一 
时生 
。高启诗。饭煮忆青泥。羹炊思碧涧。周礼。加豆之实。芹菹兔醢。四时宝镜。东晋李鄂。 
立春日以芦菔芹菜为菜盘相馈贻。嵇康书。野人有快炙背而美芹子者。欲献之至尊。诗。群 
黎百姓。遍为尔德。 

