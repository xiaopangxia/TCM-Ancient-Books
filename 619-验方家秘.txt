中医瑰宝苑
 验方家秘

山野居士 
 　 
　 　 

1.血壅：一人遍身忽然肉出如锥痒痛不能饮食者名曰血壅。方用赤皮葱烧灰水淋之洗，内服淡豆豉汤数盏而愈。

2.眼胀又名肝胀：一人眼珠垂下至鼻，大便出血。名曰眼胀。方用羌活水煎数服即愈。

3.气奔：一人遍身皮底浑如波浪声痒不可忍 ，抓之血出不能止，名曰气奔。用党参 苦梗 青盐 细辛 各一两，水二碗煎服。饮尽便愈 。 

4。血溃：一人眼内白眦俱黑，见物依旧，毛发直如铁条，不语如醉，名曰血溃。用五灵脂末二钱酒调下愈。

5。应声虫：一人腹中有物作声，随人语言，名曰应声虫。雷丸一味煎服而愈。板蓝汁一盏分五服服之。

6.胆疾：一人眼前常见禽虫飞去，捉之即无。此乃胆经为疾。用酸枣仁 羌活 玄明粉 青葙子 各一两为末。每用水煎二钱和渣日三服。 

7.发虫：一人饮油五升方快意，此乃发入胃血裹化为虫也。用雄黄五钱，水调服。又方：饮白马尿一二碗即化。

8.失说物望：一人卧于寐，四肢不能动，只进得食，好大言说，吃物，谓之失说物望。如说某肉，即以其与看，不与食之。失他物望也。睡中流出馋涎即愈。 

9.甲锥：一人手足甲忽然长，倒生肉刺如锥，食葵菜而愈。

10.伤寒并热霍乱：一人忽然气上喘不能语，口中涎流吐逆，牙齿摇动，气出转大即闷绝。名曰伤寒并热霍乱。用大黄、党参、各五钱水煎服。

11.肋破肠出：一人肋破肠出臭秽，急以香油抹肠送入，即不出。又以党参，枸杞子，煎汤淋之，皮自合，吃猪肾粥十日愈。

12.初生无皮：一小儿初生遍身无皮，俱是赤肉，掘土坑卧一宿即生皮。又方：用早米粉干扑上后生皮乃止。

13.肾漏：一人玉茎硬不萎，精流无歇。时如针刺，捏之则脆。乃为肾满漏疾。用韭子、破故纸一两为末，每三钱，水煎日三服即止。

14.截肠：一人大肠头出寸余候干自退落又出。名截肠病。用苎麻油器盛坐之。饮大麻子汁数升愈。

15.蛭毒：一人夜醉饮水误吞水蛭，腹痛黄瘦，不进饮食，用小死鱼四个，猪油煎溶，搅匀，入巴豆十粒研烂。和田中干泥，丸入豆大，以田中冷水吞下一丸，泻下为度。

16.蛇毒：一诸疮如蛇出数寸，用硫黄末涂之即消。一人身及头面肉肿如蛇，用雨湿砖上青苔一钱水调涂立效。

17.粪毒：神应散，治春夏脚指丫湿烂。枯矾六钱 飞丹五钱 为末掺之。

18.便溲：一人小便频数，一日夜百余次，此脬气不足，服缩泉丸。益智仁 乌药等分为末，酒煮山药打糊为丸如桐子大。卧时用盐酒送下七十丸。

19.牙疼：新掘李树根取白皮捣细浓浸时时含之绝根。

20.阳痿：一少年新婚，欲交媾，女子阻之，乃逆其意，遂为阳痿不举，五七日以秃笔烧灰，酒下二钱即起。 

21.石瘕：一产妇因子死经断不行者半年，一日少腹急痛。阴户内有物如石硬，塞之而痛不禁。众医不识，青林曰此石瘕病也。用四物加桃仁 大黄 三棱 槟榔 元胡 附子 泽泻 血竭 两剂而愈。

22.疝气：一人疝气牵引小腹痛用炒蒺藜 炮附 栀子 各一两每三钱水煎服。

23.脉溢：一人毛窍节次血出，少闲不出即皮胀如鼓，口鼻眼目俱胀。合名曰脉溢。用生姜汁并水各一二盏服安。

24.蛇瘕：一人患蛇瘕，乃蛇精及液粘菜上，人误食之腹内成蛇，或食蛇亦有此症。其人常饥。食之即吐，用赤头蜈蚣一条焙末分二服酒下。 

25.肠虫：一人大肠内虫出不断，断之复生。行坐不得。用鹤虱末水调服五钱自愈。

26.鱼泡：一小儿初生如鱼泡又如水晶。碎则水流。用密陀僧罗细掺之。一人浑身生泡如甘棠梨，破则出水，内有石一块如指甲大，其泡复生。抽尽肌肉不可治矣，急用三棱 莪术 各五钱 为末分三服酒调下。

27。舌出：一妇产子舌出不能收。以朱砂敷其舌，乃令作产儿状，以二女扶之，壁外渐堆盘盆令坠地声响，使妇闻而惊，舌则收安矣。

28。脑风：一人患头风，耳内常鸣，头上耳内有鸟雀啾啾之声，此头脑挟风所为也用归芎而愈。

29。头蛆：一人头皮内时有蛆出，以刀破皮，用丝瓜汁涂之，蛆出尽绝根。又方用蛇蜕研末麻油调擦，蛆出自愈。亦治身上无故生蛆。

30。眼血：一妇眼中忽有血，如射而出，或缘鼻流下，但出血多时，即经不止。乃阴虚相火之病，遂用归尾 生地 酒芍 加柴胡 黄柏 知母 条芩 侧柏叶 木通 桃仁 红花 水煎，食前服。数剂而愈。

31。颈肿：一人颈项肿与头相统按之坚硬，漏芦汤一剂。服下发。顷刻消散。

32。雷惊：一小儿七岁，闻雷则昏倒不知人事，以人参，归身 麦冬 少入五味，尽一斤后，闻雷自若。

33。肉线：一妇产后水道中出肉线一条，长三四尺，动之则痛欲绝。先服失笑散。次以带皮姜两斤，研烂入清油两斤，煎油干为度，用软绢兜起肉线，屈曲于水道边。以前姜熏之。冷则熨之，一日夜缩其大半，二日即尽，再服失笑散，芎归汤调理之。如线断不可治矣。

34.乳悬：一妇产后，两乳忽然细小，下垂过小腹，痛甚，名乳悬。用芎归各一斛，内用半斛，水煎服。余用烧烟熏鼻口。二料乃效。

35。腐骨;一人患肿毒溃后不时出一细骨。用生桐油调蜜陀僧如膏。绢摊贴妙。此亦内热骨乃所化之物也。

36.便血：用柏叶炒成灰研末，每日米汤调服二钱。或以柿饼烧成性亦用陈米饮调服二钱，连进十服，无不神效。

37.惊风：一小儿病惊风抽搐等症，用全蝎一个，要足尾俱全的。用苏薄荷四片，裹定火上炙焦，同研为末，白汤下，再服羌活膏而愈。

38.精虚：王元虚而滑精。备治不效。一医献方，用五倍子一两，茯苓二两蜜丸服之遂愈。此方一收一泻是以能尽其妙。

39.盗汗：用五倍子五钱焙干研极细末，以自己漱口水调敷脐上治盗汗如神。或用浮麦半合，大枣十二枚，煎服。此治痰喘盗汗为宜。

40.血臌：产后恶露不出，遂成血臌。医者束手。徐灵胎先生曰，此瘀血凝结非桃仁等所能下，用肉桂 黄连 人参 大黄 五灵脂 成剂，下其瘀血而腹渐平，思食而病若失而愈。（九按用抵当丸亦可。）

41.离魂：一人自觉形作两人，并卧不辨真假，不语，问亦无对，乃自离魂。用辰砂 人参 茯神 浓煎汤饮之，真者气爽假者形化也。再服十全大补除根。

42.肝虫：一人头面发热有光色，他人手近如火，治用蒜汁半两酒调下吐物如蛇悉安。

43.肉坏：一人鼻腥臭流水，以碗盛而视之，有铁色虾鱼，如米大走跃捉之即化为水，此肉坏矣。一日食鸡肉二次，一月而愈。

44.脐中出水：一人腹中如铁石，脐中水出，旋变作虫行之状，绕身匝皮，痒痛难忍。扒扫不尽。浓煎苍术汤浴之。以苍术加麝香水调服之而愈。

45.鳖瘕：一人患鳖瘕，痛有来止，或食鳖即痛。用鸡屎一斤炒黄，投酒中浸一宿，焙为末。仍用原浸酒调下。要白母鸡用猪油炒饭于食下屎取用。

46.鸡瘕：一人有病冷痰者，医曰因食白沦鸡过多故也。用蒜一枚煮服乃吐一物如升大，痰裹。开视之，乃鸡雏也。再服吐十三雏而愈。

47。尸奄：一人尸奄然死去，腹中气走如雷，用硫磺一两 焰硝五钱细研分三服。好酒煎觉烟起则止，温灌之，并时再服而安。

48.眼倒：一人眼中视物倒置，用藜芦瓜蒂为粗末，水煎服。得吐而愈。

49.气脱：一人腹胀经久忽泻数升，昼夜不止服药罔效。乃为气脱。用益智仁煎浓汤服之立效。

50.三阴出血：一妇人三阴交无故出血如射，将绝。以指按其窍。敷以布条，昏倒不知人事，以独参汤浓煎灌愈。

51.气郁：一人每至秋冬遍身发红点做痒，此寒气收敛腠理，阳气不得发越。拂郁内作也。宜以人参

52.飞毒：一人田间收稻。忽然遍身痒入骨髓。用食盐九钱泡汤三碗，每进一碗，探而吐之，三进三探，则不痒矣。

53.哮吼：僵蚕七条 焙黄为末米汤送下。茶清亦可。此方治哮吼立愈。

用鸡子二枚，敲损膜不可全损，浸尿缸内四日。煮吃下效。

54.吐血：一人大病后，身面俱黄，四肢无力，吐血成盆，诸药不效。螺狮十二枚，水漂去泥。连壳捣烂，夜露五更取澄清水服，四次黄去血止愈。

55.水肿：治十种水气，用大田螺四个，大蒜五个去皮，车前子三钱为末。右三味研合为饼，贴入脐中，以帕缚之，贴后少顷水从小便出肿消。

56.目疾火眼仙丹：羊胆一枚。割开入蜂蜜一钱 线扎紧，两手探匀，水煮一滚，即取出，冷水浸半日后用点眼疾。羊胆百草之精，蜂蜜百花之液。此为二百样草头方也。

57.头风：一人头风，六月畏寒，重裹棉絮，三十年不愈，予以荞麦粉两升，水调打饼两片，更换合头上微汗出即愈。此应加醋再炒乘热敷上勿令见风，冷则随换，勿间断。愈后鼻流黄水数日断根。

58.吞针：一女人误吞针入腹。用蚕豆煮熟同韭菜食之，针从大便出。又方：用活蛤蟆一只取出两眼来俾患人吞下立刻针同蛤蟆眼通下效。

59.吞钱：一人误吞铜钱。胡桃肉食之自化。荠食之亦可。

60.绝产:用红花。肉桂各一两 麝香五分 炼蜜为丸豆大。每服二十九丸。牛膝煎汤送下。永无产矣。 

61.风瘫：小灵丹。治湿气风瘫等症。能补十二经络。起阴发阳。开三焦，破积气，益子息，安五脏，除心热，壮筋骨，活气血，白发变黑.石中竹根半斤 防风四两 荆芥四两 细辛一升 四味和为一处 绢袋盛贮内文武火煮，放阴处七日后服之每空心服半钟为限神效。

62.气块：妇人经脉不调，渐成症瘕，气块，并皆治之。用香附一斤炒黄色 艾半斤用好醋煮炒黄色，右二味磨末。用醋打糊丸如桐子大。每服五十丸，淡醋汤下。日进二服。忌生冷油腻等物。或用当归 正田七各三钱酒水煎服，治妇人气块良效。

63.水臌：秘传水臌神方：用公鸡一只，用大麦连喂五天，取下鸡粪一升炒黄，好酒一瓶浸鸡粪，煮作一碗。沥去渣令病人吃一碗，少时腹中气大转舒作鸣，从大便而出，其肿渐消。如利未尽，再服一二次。必然尽消。如泻利不止，用田螺四个，酒啐煮吃。即以温粥食之。如肿消，再用肾气丸、六君子汤和平之药调理可也。鸡屎善能逐水，而又通上性无微不入，将所蓄之水尽归大肠而泻。此方夺造化之奇，诚万金不传之方也，此治水臌极效。看法用白盐四两炒热，绢包放脐上，若水臌盐化为水，外再以手按之不起者水臌。随手起者气臌，周身老黑色内有黑点者血臌，又身热如火，寒热如疟，腹胀脉大，先肢后腹，大便滑泄，阴茎肿烂，泻后青筋起，均属难治。至于唇口黑，脾绝。手足心平，肾绝。肚脐翻笑胃陷。皆为不治之症。 

64.气臌：方用姜汁炒远志肉五钱，水煎服。下气通即愈。气喘水盛宜黑锡丹，吐酸附子理中加黄连。

又方：用鸡内金一副、沉香 砂仁各三钱 陈香橼五钱 共为末。每服一钱半，姜汤下神效。

65.血臌：血臌腹如抱瓮，用六君子加干姜 川芎 防己为末，以陈米荷叶汤泛丸，一月愈。看法面色萎黄，爪纹白，多怒，善忘，口燥，便秘，胸紧，肋胀，腹疼等症，盐敷脐中，色变红者，血臌是也。若胀成，腹大如箕。遂不可救，每服三钱，日两服，夜一服。服一月渐愈。此执中央以运四旁法也。

66.癣疮：癣疮妙方。土木槿皮三钱 芦荟 蛇床子 尖槟榔各二钱 生半夏 炒白芨 大枫子各三钱 生大黄四钱 炙甘草 白杏仁 番木鳖 炒苦参 雷丸 硫磺各一钱半。共为末好醋调涂患处。

67.血蛊：妇人血蛊。方用马鞭草及刘寄奴草煎汤服。或为末服。此治血盅神药也。又方：喻氏用六君加川芎 北姜 防己 为末。陈米荷叶煎汤泛丸，日两服。

68.腹胀面黄：有人腹胀面黄，百药不效，遇一名医云，是石Y。极难医治。取死人棺中枕，煮水与服。吐出Y蛊坚如石者数升。

69.水臌：看法手按之下陷不起者，是也。用雄猪肚一个，去净内脏，老丝瓜筋半条 土狗子又名蝼蛄十个 小黑公牛粪一泡 紫背浮萍一两 以上各药共装肚内，以麻线缝好，放新沙锅内加水，内用桑柴火煮烂，去净浮油。煮好去药，将肚温水洗净，竹刀切片，仍入原汤中再加赤茯苓皮 大腹皮 生姜皮 广陈皮 生桑白皮 各三钱 甘遂 大戟 均用面包煨，醋炒芫花各二钱 用文武火再熬数滚原汁约有一大药碗。将药去净，猪肚与汁分作二次或三次服下。听其自利。其水由大小便出。其臌立消。服此之日，务须依法。严忌，盐酱一百二十天为要。每日用真秋石可代盐。此治水臌第一神方，不可轻忽。

70.气臌：看法按之随手即起者是也。方用雄猪肚一个去脏，内装大蛤蟆一个 大砂仁研末一两 老丝瓜筋半条 破烂败鼓皮手掌大一块，紫背浮萍灸焦一两 以麻线缝好入新沙锅加水用桑柴火煎烂。去净浮油，照前治水臌煮法，煮好去药。将猪肚洗净，竹刀切片，仍入原汤中，再加真紫油厚朴 台乌 各五钱 鸡心槟榔 大腹皮 真沉香 枳壳醋炒各三钱 芫花醋炒 红芽大戟面包煨 上梅片研细 甘遂面包煨 各二钱用文武火再熬数滚。原汁约有一大菜碗。将药去净。猪肚与汤分作二三次服。沉香 梅片二味 不宜见火。临服时拌猪肚内服之。服后以大便下白沫为验。其臌即消。严禁盐酱一百二十天。日满开盐。亦照前方服之。此治气臌第一神方，不可轻忽。 又以萝卜子二两研末 砂仁一两 米饮调下神效。

71.血臌：看法周身老黑色，皮内有紫色斑点者是也。用雄猪肚一个，去脏，茜草一两 雄鸡屎四两炒焦 紫背浮萍一两 老丝瓜筋半条 各药装入肚内。用麻线缝好。照前水臌煮法。煮好去药。将肚切片。仍入原汤，再加蚂蝗炒枯存性 干漆煅令烟尽各三两 炒虻虫 真花蕊石研末 真血竭各三钱 红花 降香各五钱 甘遂 绵大戟面包煨 醋炒芫花哥二钱 照前文武火煮好去药，食肚与汤，分作二三服，服后以大便下黑水数次为度，其臌自消，严禁盐酱一百二十天。满日开盐，亦照前方服之。此治血臌第一神方不可轻忽。方内蚂蝗必不可少。佚病愈后照服蚂蝗法解之。

72.十种水肿：一清水。先从左右肋肿起，根在肝。大戟为君。二赤水。先从舌根肿起，根在心，葶苈子为君。三黄水。先从腰腹肿起，根在脾，炒甘遂为君。四白水。先从脚肿起，根在肺，桑白皮为君。五黑水。从肾囊肿起，根在肾，连翘为君。六玄水。从面肿起，根在外肾，醋炒芫花为君。七风水。从四肢肿起，根在骨，泽泻为君。八石水。从肾肿起，根在膀胱，藁本为君。九高水。从小腹肿起，根在小肠，巴豆为君。十种水。或盛或衰，起根在腹，红饭豆为君。十般肿病，各有根源。看十肿病根，除将君药加倍用，余九味即以上各药等分研末，蜜丸梧子大，用赤茯苓煎汤吞下。吞三丸不拘时。每日三服。愈后再用肉桂 干姜 肉豆蔻 赤茯苓 莪术醋炒 川芎 桔梗各等分为末。每服三钱空心开水下，每日早午晚一次。百发百中功效非常。

73.浮肿：一童子年十一岁，手足臂腿及指头面遍身浮肿，数日后渐至沉重气喘不眠，用黄皮柑子一个，同甜酒娘二斤，煮至酱干去柑内核，去柑连酒食之，二次痊愈。此林屋山人经验方也。

74.虱症：一人好吃虱至成虱症。用旧梳旧篦一件各破作两分，以一分烧研为末，以一分煮水调末服。即下出。此孙真人千金方也。

75.蛇症：一人隔噎饮食不下，华佗见之云是蛇症，用醋泡大蒜汁陈者佳，饮二三碗，并多食大蒜，后吐一蛇而愈。

76.虫疾：此症面色黄瘦，饮食少进，发时腹痛，口吐清水，用尖槟榔一两 广木香五钱 研极细末。大人每服五钱 ，小儿每服三钱开水调下。其寸白虫即出大便而出。先用煎炒香味，令病人闻之，然后服药，无不神验。服药须在月初乃效。病重者二三服即愈。

77.呕酸：一人左肋有声作痛，常呕酸，数日必呕酸水一次。每遇暑天，右边有汗左边无汗，其人平时写字做事，身常向左，夜爱饮酒，睡亦向左。饮食多坠左边，百端医治，二十年不愈。后用苍术一斤 米水泡三日去皮研末。芝麻五钱用水二钱研汁，大枣五十枚去皮核，共捣为丸梧子大，每日空心温水送五十丸，渐加至百丸。忌食桃李 雀肉。服至三月痊愈。初服如觉燥热，用栀子煎水送下，久服自不燥矣。

一人孀妇吐酸，用旋覆花 代赭石汤治之而愈。

78.发背：发背乃痈疽中大患，缘其患位多对心对肺对脐故也。一人母病，患背痈百效不效，后梦吕仙授方服之遂愈。方用 瓜蒌五枚取子去壳 真乳香五块如枣大 共研细末。以白蜜一斤熬成膏，每服三钱温黄酒化服。外用金花捷报草捣蜜敷患处。或牛粪烧存性调麻油敷之均可。

79.腰痛：腰痛人皆以为肾之病也，不知非肾，乃脾湿之故。腰间如系重物，法当去腰脐之湿。则腰痛病自除。白术二两 薏苡两半 水三碗煎汤一碗，一气饮之。一服病即如失。多以二剂为止。此方不治肾正所以治肾也。

又一人腰腿风湿冷痛，久不愈。方用当归 熟地 白芍 牛膝 石斛 茯苓各一钱 川芎 木瓜 肉桂 防风 独活各五分 木香 炙草各三分 姜一片 水煎兑酒服，虽年久不愈亦效。

又通治各种腰痛方。用当归 红花 牛膝 各一钱 威灵仙五分 生桃仁七粒 水一碗。煎好加老黄酒一碗服下即愈。又方：用刀豆壳烧灰冲酒服极效神验。

80.脊痛：男妇腰痛如刺，面肿而黑，气血虚惫，发落齿枯，唾涕痰涎，腰脊痛不能行。方用鹿角屑四两炒黄为末 酒下二钱 加牛膝为丸更效。再用七制固脂丸方可断根。

81.便胀：一人阳物挺胀。方用甘草稍二两 黑豆半升 煎浓汤服。 

82.鸡淫：有人阳举易泻，一交即泻，百治不效。医以大蚯蚓又名曲蟮。要韭菜地内者佳十一条，破开长流水洗净。加韭菜汁捣融，滚酒冲服，日服一次。服至数日，即能久战可望生子。

83.强中：一人阳强不倒，精自流出，此名强中。乃阳盛实热。不急治。必发大痈难治。方用生地知母 龙骨 大黄 枳壳各一钱 水煎服。若胃虚食少者，则用黄柏 甘草 砂仁各一钱水煎服。

84.捆肿：一小儿被人用头发系住龟头，少时气闭。肿大，无法可解，后将小儿坐冷水中即刻缩小去发即愈。

85.缠肿：一小儿被飞丝缠绕阳物，肿痛不已。方用威灵仙二两 煎浓汁泡洗即愈。

86.下疳：一人阴头生疮，症名下疳。方用炉甘石一两火煅醋炙，再煅再淬。五次。儿茶三钱 共研末香油调敷立愈。

一人患下疳，名医教以用妇人月经布烧灰。候冷麻油调敷。百发百中。或以冰片少许更妙。

又方：先用甘草 银花 葱头煎汤洗净。用生橄榄核一个，烧存性，顶上冰片一分，共为细末，麻油调涂，虽臭秽不堪，敷之即愈，屡试如神。

87.便血：有人便血，垂危，百药不效。方用蚕豆叶一大握，捣融，热酒冲入去渣，服一碗。二三次即愈。

又有人大便下血，名肠红，又名肠风。用猪尾肠八寸，洗极洁净。以白莲肉去心，不去皮，灌入，用线扎住两头。煮极烂，取莲肉少加白盐，日食二三次。两日内血即止，而食亦渐加矣。猪肠食与不食均可。照食七日。照用归脾汤为丸。日日服之，即可断根，有人下血多年。时发时愈，百药不效。服此方永不复发。真神方也。

又简便良方用山楂肉为末，艾叶汤调下。应手而愈。或荠捣汁两盅，兑好酒服。数日即愈。又方用黑芝麻细细嚼食二两，日食数次。服至数月。不但下血断根，且能补肾益精。

88.泻泄：方用车前子 真山药 真茯苓各二两 炙草六钱 每服三钱，陈米汤或乌梅汤送下。此神方也。

又方用白术一两 车前子五钱 煎服立止。此分水神方也。

89.肠蛊：痢疾先红后白名曰肠蛊。用淮牛膝二两捣碎。以酒一斤泡之。每饮一二杯。日服三次，极效加苦参更妙。

90.红痢：红痢不止。方用盐梅一个 胡黄连一钱 灶下土一钱 共为末茶调服。或单用盐梅好醋调服亦妙。有人血痢百余日，用此获愈。

又方用马齿苋捣汁半杯，兑蜂蜜半杯，空心温热食之。有人患红痢数年，服之即愈。加金银地榆至妙。

91.痢疾：有人年五十余岁，下痢腹痛欲死。已备棺矣。后方用元胡索末三钱 酒调服愈。加山豆根更妙。

92.后重：有人里急后重。方用川厚朴一钱煎水调槟榔末八分，服之奇效。

93.噤口：噤口痢方用吴茱萸研末，醋调两足心，引热下行法。即效。

又方：用田螺麝香一分 连壳捣烂敷脐上。

又方用炒神曲 山楂 白沙糖各二两 川连一钱 另蒸 真乌梅三个 甘草五分 荔枝肉七个 用水三大碗，煎温服。且吐且饮，自然思食，止痢。此方屡试神奇，活人无数不可轻视。

94.久痢：有人久痢不愈。人教以麻油煎咸鱼食数次。甚效。此方奇验。末测其理。

95.足瘤：有人足生瘤如斗大，用针轻刺一小孔，以硼砂 冰片各一分 轻粉半分 为末敷之。以毒水流尽为止。一面用黄芪 白芥子各三两 生甘草 薏苡各五两水煎服二剂即愈。

96.臁疮：有人腿脚浮肿破烂十余年不愈。后用生黄豆将口漱净。自行嚼烂敷之数日痊愈。此破烂似臁疮而非臁疮也。

夹纸膏：专治臁疮。方用樟脑三钱 铜绿一钱 用猪油板和药捣烂，以油纸夹之，贴患处，二日翻转，贴四日尽而愈，如四日后脓尚未尽。再换一纸无不愈也。

97.臁疮奇方：白油膏。治臁疮数十年不愈者，数日即可收功，捷如影响。并治秃头疮，坐板疮及一切年久湿疮脓血不止，就不收口等症。此方百发百中神妙非常。乃臁疮第一方也。方用真桐油三两 防风 白芷各一钱半 放油内泡一夜，入铁器内慢火熬枯去药，沥净渣，将油再熬佚欲开时，用鸡蛋一个去壳放油内，炸至深黄色，去蛋不用。再将油用慢火熬，佚油色极明，能照见人发眉。入白蜡六分 黄蜡四分 溶化，赶紧用竹纸十余张乘热浸入油内，一张一放一起冷透火气，须张张隔开，风前吹透，若放在一处，虽数日火气难退。贴上毒气内逼，难以收功。视疮大小，裁纸贴上顷刻脓粘满纸。弃去再换，一日换十余次。数日脓尽肉满生肌。脓尽后不贴，亦可生肌。脓多者黄蜡六分 白蜡四五分。不生肌者白蜡六分 黄蜡五分 不得稍有增减。

98.人面疮：有人生人面疮。眼口能动，能食。一医教以川贝母末与疮口服之，彼即皱眉敛口获愈。此疮生在两膝，亦有生在两手旁者。眼口能动能食，此系冤孽所致。急宜改过诚心忏悔，再用雷丸三钱 轻粉一钱 茯苓一钱 各为细末，敷上即愈，此歧伯天师方也。

99.牛头痈：有人膝上生痈，名牛头痈。肿而痛者是也。方用连须葱头切碎，用糯米饭乘热拌敷。重者五次必消。

100.鹤膝疯：两膝疼痛。名鹤膝疯。风胜则走注作痛。寒胜则如椎刺痛，湿胜则肿屈无力。病在筋则伸不能屈，在骨则移动维艰。久则日肿日大，腿日细痛而无脓，颜色不变成败症矣。宜早治之。方用新鲜白芷酒煮成膏收储瓷瓶。每日取膏二钱，陈酒送服，再取二三钱敷患处，至消乃止。或内服阳和汤。外用大戟甘遂二味研末白蜜调敷。或用白芥子末 调敷亦可。数日即消。此林屋山人密法。又方五圣散：乳香 没药各一两半 地骨皮 无名异各五钱 麝香一分 为末。车前草捣汁，入煮酒调敷患处。有人患此五年。敷至三日全愈。

又方四神煎。生黄芪半斤 远志肉 牛膝各三两 石斛四两 用水十碗煎二碗。再入金银花一两 煎一碗。一气服之。服后觉两腿如火之热。即盖暖睡，汗出如雨。待汗散后，缓缓去被。忌风。一服病去大半。再服除根不论久近皆效。

101.胀而属热，脉实而滑者。廓清饮主之。枳壳二钱 姜朴一钱半 大腹皮一钱 白芥子五七分 茯苓皮三钱 菜菔子三钱 泽泻二钱 陈皮一钱 水煎服。

胀而属七情所致者，宜四七散主。逍遥散亦主之。半夏三钱 茯苓三钱 厚朴二钱 苏叶一钱 生姜三片 水煎服。逍遥散加半夏二钱 生麦芽二钱泄肝气。

胀而属虚者，脉微弱细小喜按摩，二便利气衰言微，宜六君子汤，理中汤及八味丸服之。

单腹胀死症或青年壮健，起于骤然，若心下坚大如盘者，以桂枝去芍药加麻黄 附子 细辛汤。直捣其痰水气血之窠穴。续以枳术丸消导之。

胀而属寒者。胃苓散主之。兼小便不利者。四苓散以蒜为丸主之。 

102.拘挛：有人腿足肿痛拘挛，方用威灵仙 牛膝 二味各等分为丸，空心用水服数十丸。或加酒服更好，忌服茶，久服其病若失。。

103.酒风：酒风脚，此病发时腿足肿痛难忍，因饮酒过多所致。百治不效。未用绍兴老酒四两 松针即松毛一两共捣烂加顶好烧酒拌入炒热服之。用布包紧。冷则炒热再敷日夜不断。敷至痛止乃已。一料只能敷三次 。轻者五料重者十料。断根永不复发。屡试如神。又方：再用苍术煎酒服，即时能行甚效。

104.脚气：脚气肿痛，此症始于受湿，以及酒色劳伤。外感风寒暑热，忽然手脚发冷发热，其气从脚下而起，上冲心腹作痛。或头痛身痛，或胀闷，或呕吐，或昏迷，或大便闭塞，或两足胫红肿，寒热如伤寒状，从此或一月一发，渐渐四肢挛缩。转筋脚膝肿大，此为脚气。非中风寒也，若以中风伤寒治之，则为害匪浅。

外治法方用白丸二两 地浆水十大碗，新杉木四大片煎六七滚，用杉木桶盛一半浸脚。留一半徐徐添入。上用衣被围身，使略有微汗。洗完随饮薄粥。再洗加硫磺三钱无不愈矣。

105.脚气冲心：脚气冲心方用木瓜 槟榔 各二钱半 吴茱萸一钱半 水煎服。再用黑豆一茶杯 甘草三钱 煎浓汁服更妙。又方用黄芪五钱水煎服二剂断根。

106.腿胫红肿：脚气腿胫红肿方用凤仙花叶 枸杞叶共煎浓汤熏洗，并生捣融敷之。又方用大田螺捣烂敷之。

107.脱肛：大肠脱肛不收方用桑树蜗牛，身有螺狮壳，头有双须者是也。瓦上焙枯，研末一两，猪油调敷立效。

又方：用大螺狮一个，上梅花冰片一分，即时水出，敷之甚效。

又方用蝉蜕研末，香油调敷其效无比。

一小儿脱肛百药不效，后食辣椒数次肛即缩上。并不再见脱。屡试如神。此物即青椒也。凡肠风下血并可服之。

108.毒蛇疯狗咬伤点眼仙方：方用上火硝五分提净 制炉甘石一钱 上雄精五分 当门子三分 大冰片三分 右药研极细末，将药点两眼角。视伤处有黄水流出。流净即愈。其效甚速，真仙方也。慎勿轻视。

又方治疯狗咬伤奇方用真潞党参三钱 羌活三钱 独活三钱 前胡三钱 红柴胡三钱 炒枳壳二钱 桔梗二钱 茯苓三钱 甘草三钱 川芎二钱 地榆一两 生姜三钱 紫仔根一大握 浓煎温服。看法以锣声闻之乱者，以蒲扇之畏者。是颠犬伤也，以黄豆嚼之，不呕者是也。用马鞭草和荠煎水饮之效。

109.撞红：妇人行经，与夫交合，谓之撞红。医五音无正方，若不速治立成痨瘵。治法以大鲢鱼合杨桃煮汤食之。以清凉药剂解之。凡房事戒之。

110.雷击：救雷击方。娄子春神仙常云雷击之鬼化为蚯蚓。故谭子云凡被雷击者以蚯蚓汁敷脐中可活。或用伤科回生丹灌之亦可

111.臁疮：鲁仲斌传出远近生臁疮妙方：先用灶心土 黄柏 赤石脂 黄丹 轻粉 乳香 没药 猪胆汁 清油水调敷。后用此方：用炉甘石一两 密陀僧三钱 冰片五分 猪油捣敷，外扎紧，七日愈。

又方：年久顽臁皮乌黑，下陷臭秽不堪，用蜈蚣 法。方用蜈蚣 甘草 独活 白芷各一钱 桐油二两 将药煎滚，先以米泔水洗净疮水。和白面做团，护臁旁，后以黄蜡膏。血竭 赤石脂煅 煅龙骨各三钱 香油一两 入血余粟子大一团 烧枯去渣，再入黄蜡一两 白胶香三钱 熔化尽。离火下血竭等末。盖住肌肉能生而痛能消妙。

112.睡魔：有人睡魔死，急用生半夏末约一豆大，吹入两鼻，取母鸡血搽面上，干则再搽即醒。

113.梦魅：治梦魅妙方。用大明雄黄 朱砂，戴头上，并系左腋下，可免鬼魅并解恶梦。

又法：卧时以鞋一仰一覆。或以红毡红布之类枕头即安。

114.花风：有人发花风死，此症多死于床上，见背脊下腰眼处肾俞穴，有一红扁者可治。若黑者不治。急用麝香添于脐眼，加姜一片盖麝上，艾火灸之而生。

115.中毒：有人中毒。七窍流血。方用刺猬皮煅存性为末。每服三钱酒调下立止。

116.鸦片：解鸦片烟毒妙方。急用活鸭血，多多灌之，最为神效。仙方用真南卤砂黄色如胶者为真。冷水调服得呕可以立解。试之屡有奇验。又方：当归 藜芦 胆矾各四钱 研末鸡蛋清调匀，滚水冲搅温服。但得下咽即活。再饮绿豆汤而愈。（九按外洋新验之方最灵：硼砂水调服）。

117.砒毒：解砒霜毒即信石也。方用防风四两 研末冷水调服。或冷水同末擂汁灌之亦可。屡试如神。万无一失。

118.迷药：解迷闷药。方用夜凉水即解。重者饮蓝靛汁立愈。

119.蚂蝗:蚂蝗即水蛭也。有毒此物入腹。久必生子，食人肝血，腹痛不可忍，面目黄瘦，不治必死。用龙眼肉，荔枝肉包厚烟油吞之即死。随于大便而出。屡试如神。此经验第一方也。

120.蜈蚣：有人误吞蜈蚣入腹者，以生鸡血管制甚效。又方：食生鸡蛋二三个，略过半刻。再饮生油一杯即吐出绝妙方也。

121.河豚：解河豚鱼毒方。多食生橄榄，并用橄榄核磨水服极效。有方饮麻油一二杯亦效。

122.鹧鸪：有人好食鹧鸪。后喉间生痈。溃烂脓血不止。百药不效。一名医令先食生姜一斤。陆续煎水服完。然后下药治之。遂愈。盖此鸟好食半夏毒发，故以姜治之。

123.鹅鸭：解鹅鸭毒方。用糯米半斤淘水去米，温服一碗即愈。解鸡肉毒方：用地浆水饮之可解。

124.猪肉：解郁肉漏脯肉毒。凡各肉密器紧盖过夜者。为郁肉。屋漏沾著者为漏脯。皆有毒。方用韭菜汁饮之即解。

解自死各物毒：方用黄柏研末冷水调服一二钱即解。

125.误吞铁器、金银铜锡：误吞铁器方以炭皮研末，调粥二三碗食之。炭末即裹铁器由大便而出。神效第一方也。如误吞铁针并皆治之。

误吞金银铁锡铅方用羊胫骨即羊前腿膝盖骨也。烧枯为末，米饮调服二三钱，一日必出。有人吞金环三日不下，服此即出。屡试神验。真百发百中之方也。

126.误吞铜钱：多食荸荠。自然消化其效无比。或用砂仁二两煎汤服之可化。

127.酒醉：凡酒醉死者急解醉人头发放井水内浸。方用樟树子四钱。酒三杯煎滚候温灌之即醒。或用樟木二两煎水服亦可。此仙方也。屡试如神。有方黑豆一升煮汁乘温灌下三盏即醒。

128.酒病：好饮之人酒毒发作头痛目眩或咽喉闷闭或下利清水日数十次，形神萎顿。若误作阴寒自利妄用温剂者非矣。宜用陈皮五钱 甘草二钱 川连三钱 以上三味俱微炒为末再配松花粉一两 和匀每服二钱早晚以开水送下一服。两日即消。

129.血滞：一人遍身作痛或云中风或云中湿。百药不效。后一医云此症系气血凝滞。用元胡 当归 肉桂等分为末温酒调服四钱而愈。或加天麻更妙。

130.骨软：一人爱食烧炙炒煎厚味以致周身筋骨疼痛软弱。渐至手足不能举动，经年不愈。后食冬瓜两百斤而愈。

131.筋缩：一人筋缩不舒疼痛不止方用.当归一两 白芍 薏苡仁 生地 元参各五钱 柴胡一钱 水煎服神效。如脚膝转筋加木瓜五钱极妙。

132.状类风瘫：g桐丸治男妇感受风湿或嗜饮冒风外邪内湿传于四肢脉络雍塞不舒以致两足软酸疼痛不能行步，或两手牵绊不能仰举。凡辛劳之人常患此症。状似风瘫服此丸立能痊愈。其药价廉而速效诚秘方也。幸勿轻视方用地梧桐俗名臭梧桐不论花叶梗俱可用采取切片晒干炒磨末子一斤。g签草炒磨末子八两。上二味和匀炼蜜为丸如桐子大。早晚以白滚烫送下。忌食猪肝羊血 芋等之物切戒。

133.风湿：狗脊饮治气血俱亏手足麻木感受风湿不能行动。无论男女一方分作五服每日一服六日痊愈。如末痊愈用酒十斤将药泡服。此方试验数百人神效非常，不可轻忽。方用：金毛狗脊 川牛膝 海风藤 宣木瓜 桑树枝 松树节 川续断 黑杜仲 酒秦艽 大熟地 桂枝各一钱 大归身二两 用河水二碗煎六分和绍兴酒一小杯同饮。

134.瘫痪：瘫痪药酒治一切风湿瘫痪甚效。方用苍术 白芷 羌活 黄芩 川芎 薄荷 厚朴 荆芥 桑寄生 白细辛 木瓜各二钱 杜仲 牛膝 续断 当归 威灵仙 钻地风 千年健各一钱半 防风一钱二分 川乌 草乌 五加皮 秦艽 桂枝各一钱 猪筋四两 用雄鸡一只 重一斤者为率轻重俱不合用。杀之@去毛不可见水，不要肠肚。用瓦锅同前药入糟烧酒五斤蒸好取鸡先食。酒早晚随便饮。忌生冷寒凉滞气等物。宜逸不宜劳。避风湿节房事。病轻者服鸡后必愈。重者饮酒完即愈。极重再服一料痊愈。但饮酒时其痛更甚，须要忍耐痛止即愈。

135.风气：松豆酒治风气骨节疼痛半身不遂方用。黑料豆 油松节锉碎四两 白蜂蜜一斤 好烧酒十五斤 蒸一柱香久取出泡水中。过十四日。早晚随量饮。有人瘫痪不能行动。饮此半月行走如常效。

136.风湿：二妙汤治一切风湿瘫痪筋骨疼痛无不神效。方用生甘草 威灵仙各一斤用水一石将药煎五六滚入大缸内用板凳坐其中周围用布团住乘热熏之。待水温浑身洗透。务使汗出谨避风寒即愈。

137.中风：中风口眼歪斜。用活鳝鱼一条捣烂左斜敷右。右斜敷左。嘴正即将鳝鱼血洗净。免口又扯一边屡试皆验。

138.中风：中风不语半身不遂祖传秘方屡试皆验方用。草乌一斤 绿豆半斤 同煮以豆为度，去豆将草乌刮去皮切片晒干为末烧酒兑服。虽老年久病亦愈。

三生饮治中风牙关紧闭两手握紧若口开手撒。则不可服。方用：生南星二钱 生川乌去皮 生附子去皮脐各一钱 木香四分 气虚者加真台党一两煎服。

稀涎散治中风昏昏如醉口开手撒或口角流涎顷刻不救。急用此散灌之得吐即愈方用。新皂角四条去黑皮筋 明矾一两共为末，每用一钱温水缓缓调灌。毋使大吐恐过剂伤人屡效不可具述。醒后再用药调理方免后患。

开关散中风卒急先用此药开关。生半夏一钱 皂角二钱 北细辛三分共研吹入鼻中有嚏可治。无嚏则死。

柏叶饮凡中风不省人事得病之日即服此免成废人方用侧柏叶一握 葱白连须一把共捣如泥。用无灰酒一大碗煎数十沸去渣温灌分数次服。中风脱症忌服。

139.湿风：腰脚湿风作痛不能履地者。方用松毛一斤捣如泥用烧酒三斤泡七日随量饮之。

又方：用生川乌头去皮尖三个 为末醋调用布摊贴立能止痛。

风湿疼痛或用生姜一块一面用冯了性药酒炒透取出。另用冯了性药酒炖热以姜蘸酒于痛风处避风擦之极妙。

140箭风痛：箭风痛俗名鬼箭打或头项肩背手足腰肢等处筋骨疼痛不安。方用：穿山甲一钱炒黄研 泽兰叶三钱酒煎服。此药专行血络通淤散邪屡试如神，永不再发。

又方：用延胡 肉桂 五灵脂 当归 白芷 防风各一钱 水煎服。另用木香一钱 水磨兑服极效。此林屋山人经验方。

141.手足筋痛：手足筋骨疼痛方用：熟地四两 捣烂浸入好烧酒一斤蒸熟用竹筷搅匀放水中三日取出。每日随量饮至愈为止。并取所泡熟地送酒甚效。此林屋山人验方也。

142.肩背筋痛：肩背筋骨疼痛方用。槐花子 胡桃 脂麻 细茶叶各五钱 用水五碗煎至一半热服。神效无比。

143.潮湿：积受潮湿四肢不仁方。歌诀云：十大功劳三两重，八棱麻根五钱轻；淫羊藿与千年健，红花当归五加皮；陈皮 六b足，再加无灰酒十b。封坛七月随量饮。一月之后见奇功。

144.肩疖：一担夫担肩痈疖百治罔效。方用五倍子烧灰存性为细末，加黄丹用水飞过 醋调敷之甚效。

145.蛇头：蛇头恶疮生各指头又足趾头生者亦是。方用凤仙花下半截连根用。不用水洗和甜酒糟捣融敷。有人指头生疮肿大如李痛不可忍，用此敷之半日肿消痛止。较蛤蟆尤为神速。又方：用鸡蛋一个穿一小孔入信石一分套指头上，热则再换立刻止痛如神真仙方也。较前各方功效更大。又方：用茶垢盐饭雄黄捣奄患处即愈。

146.螺疮:指头畏冷天气不寒指尖作冷名曰螺疮，用醋盐调匀将指头泡入自愈。

147.血余：十指节断坏惟有筋连虫出长数尺遍身绿毛此名血余症用赤茯苓 白茯苓 胡黄连各一钱半煎服。

148.缝疮：凡虎口并各手指缝生疮或肿或烂痛不可忍。若不早治即烂入大指二指间为虎口有名V指方用生蒲公英融敷之数日即愈。又用白芨三钱研末 蟾酥一钱共和鸡蛋清搽之神效。又方：用生黄豆嚼融敷将口漱尽再嚼甚效。又方通草为末鸡蛋清调敷其肿即消。又方白芷 黄丹 滑石研末敷之甚效。

149.掌疮：手指及掌生黄白脓泡痛痒无时。缠绵不已，内必有虫方用猪肝切片和桃叶融敷之神效。

一人手指手掌皮厚如铁，苦参酒煎服。外用苦参末酒敷极效如神。

150.穿掌：手足心中忽然肿起或痛或不痛或烂或不烂。此名穿掌又名擎疽又名托盘。用生附子切片贴之或用生附子煎汤泡之更妙。如作痛痒切忌手抓。生附子加轻粉一分贴之必愈。如未破者用白盐 花椒末等分醋和敷之极效。或溏鸡粪敷之。或鲜桑叶捣敷均效。九按此症有用野兰草捣醋糟敷之获愈。

151.鸭掌风：看法生手掌上紫白斑点叠起白皮，坚硬干燥。甚则叠叠脱皮肉血外露。或痒或痛久则成癣难愈。用一大碗以纸紧糊碗口，纸上用针刺破多孔，上铺细米糠三寸厚，手钳燃炭放糠上缓缓烧之，烧至离纸三分光景。将炭与糠一并弃去。不可将纸烧穿，取碗中糠油时时搽之。数日断根。屡试甚效。有人患此筋肉显露十余年不愈。照此医痊永不复发。

152.臂疮：有人手臂生疮肿大如拳，以小刀略破其皮或用代刀散敷之即破。方用真硼砂 上冰片 各一分 轻粉五厘 为末掺之即化为水而愈矣。

153.手肿：有人热毒攻手肿痛欲脱。方用猪油和羊粪涂之，再以水煮马粪洗之。

154.手足作痛：手足痛人以为脾经之热，不知非脾也，乃肝木之郁结也。散其郁气则手足之痛自去。用逍遥散加栀子三钱 半夏 白芥子各三钱 水煎服。二剂其痛若失。盖肝气作祟则脾不能当其锋。气散于四肢结而不伸。所以作痛。今一旦平其肝气而脾气自舒而痛在手足有不尽除者乎。

155.手足生疮久不收口：有人手足生疮久不收口。取大路口多人撒尿木板烂成白色者，以炭火煅化研细末加冰片少许掺之即愈。

156.小儿手软:小儿手软方用苡米仁 酒当归 秦艽 酸枣仁 软防风 羌活各五钱 为末蜜丸如芡实大。荆芥汤下。

157.狐臭：腋下狐臭用蒸饼一个放密陀僧末二钱 急夹在腋下略睡片时，候冷弃去。有人患此二十余年照治断根。屡试不爽。

158.乳破：妇人乳头破裂方用。胭脂和蛤粉用水调敷。又方鸡屎白炒研三钱，每服一钱酒送下。三服愈。

159.乳疮：男女乳上湿疮脓血淋漓成片，痛痒不休此名火革疮。方用蜂壳煅五分 轻粉五分 冰片一分 共研末用银花煎汤调搽两三此结痂。

有人乳头生疮痛不可忍。用生鹿角三分 生甘草一分 共研末用鸡蛋黄一个入药搅匀置铜器中炙温敷之。日二次即愈神验非常。

160.乳痈：一人病乳痈红肿疼痛是男女皆有此症。方用炒白芷 制乳香 制没药 浙贝母 归身各等分 研末每服五钱 酒送一服全消，未破者宜此。

又方用生蒲公英捣烂冲酒服。渣敷乳上略睡片时即愈。

又方:用豆腐店上做豆腐淋下之水一桶，入锅熬干成膏。冷透火气厚厚敷之。干即再敷，乳上结块自消。五七次必愈。屡试神效。

161.乳肿：一男子乳忽然臃肿如妇人乳。一医以金银花 蒲公英各一两 花粉 白芥子 各五钱 制附子 木通各一钱 柴胡二钱 白芍 通草 栀子 茯苓各三钱 水煎服获愈。

162.乳汁不通：一妇乳汁不通。方用川贝母 肥知母 牡蛎粉各等分 为末用猪蹄汤调服二钱。即通。此秘方也。

163.乳塞：妇人乳孔塞痛。方用核桃数颗擂碎滚酒冲服即愈。

164.乳胀：一妇人乳多发胀。方用红花 归尾 赤芍 牛膝各一钱煎服即愈。

一妇人丧子食乳肿痛难消。方用麦芽炒二两 川芎一钱 当归 白芍各三钱 生地二钱 煎服即消。

165.肺萎：有人胸生一孔，咳嗽则与此孔相应，随有脓血而出，此肺萎也。用党参 生黄芪 当归 金银花各三钱 生甘草 连翘各一钱半 官桂一钱 煎服数次自愈。

166.胸满腹胀：此因脾土衰弱，肝木气旺来克土故。胸满腹胀甚至身面黄肿亦有不黄肿者。方用苍术二斤淘米水泡一日两夜，烧存性。甜酒麴四两烧存性 皂矾一斤醋泡晒干入瓶内煅存性。加平胃散共为末，醋和为丸如桐子大。每服三十丸酒下。米汤亦可。日服两次神效仙方也。

167.帘珠倒挂：胸旁生疮。凡大人小孩胸门两旁各生红白瘰泡湿烂疼痒。每处直长一条连生十余个不等名曰帘珠倒挂。久则难治诸药不治。用端午日人家檐口所挂菖蒲连根切片瓦上焙枯研末香油调搽。五六次即愈。屡试屡验。

168.怔忡：心气怔忡。焦白术时时煎服极效。有人怔忡脾虚常服获愈。

169.火痰：有人心中嘈杂似辣非辣。似饿非饿，似痛非痛，得食暂止。或兼嗳气或兼恶心，乃火动其痰也。方用焦白术四两 炒川连五钱 桔红一两 共为末神麴煮汁为丸如绿豆大。每服五十丸。食远姜汤下立效。

170.哮吼：看法喉内有声而气喘者是也。治哮吼妙法，病发时先一时用凤仙花连根带叶熬出浓汁。乘热蘸汁在背心上用力擦洗。冷则随换。以擦至极热为止。无则用生姜擦之。再用白芥三两 轻粉白芷各三钱 共研为末蜂蜜调匀作饼火上烘热，贴背心第三节骨上。贴过热痛难受，正是拔动病根，务必极力忍耐。勿轻易揭去。冷则将药饼起下烘热再贴。一饼可贴二三日。无论病愈未愈，多备药饼换贴，不可间断。轻则贴一二日。重则贴三四日或五六日。用不再发。有人患哮吼四十余年，贴至数日断根。无论寒热虚实，盐酱醋酒哮吼皆治。神验第一方也。

又方用海螵蛸瓦上焙枯为末。大人五钱 小儿一钱，红糖拌匀调服数次断根。

171.气痛：歌曰。草果元胡索 五灵脂没药 酒调服三钱 一似手拈却。此方名手拈散，治各种气痛其效如神。

172.心胃诸痛：丹参饮治心痛胃腕诸痛多效。妇人更效。丹参一两 檀香一钱 砂仁一钱 水煎服。即愈。

百合汤治心胃痛服诸热药不效者。亦属气痛。虽年久郁气并治。方用百合一两 乌药三钱 水二杯煎七分服。

有人心胃疼痛百药不效。内有虫也。后用生地捣烂取汁冷服。甚妙。吐出一虫而愈。有一人服此药泻下一虫断根。

失笑散治产后心腹绞痛欲死，或血迷心窍，不省人事，或包衣不下，并治心痛血滞作痛。小肠疝气，一切气痛。屡用皆效，真神方也。方用五灵脂三钱 蒲黄二钱各炒研末，好醋煮透，加水连渣服。

173.肝气：专治肝气。方用夏枯草一两 煎水当茶饮服。过四两断根。此药能舒肝气，养肝血，止肝风。故功奏效如神，屡验。终身忌服鸡椿芽。

174.气痛：有心胃疼痛时数年不愈。服姜附散断根。方用酒炒良姜，醋炒香附，共为末。米汤为丸。每服四钱。食远服。凡心胃一切气痛如神。因寒者倍良姜。因气者倍用香附切记。

175.虫痛：心胃虫疾作痛。宜宣通血络。用叶天士先生法.川楝子去核酒炒一钱半 元胡索 五灵脂，桃仁去皮尖研 蒲黄各一钱。水煎服。其效如神。

176.咳嗽痰喘：有妇人痰喘咳嗽，终夜不寐。面浮如盘。后服。用真蚌壳粉，长者为蚌，圆者为蛤。须自取蚌壳研粉，若用蛤粉则无效。新瓦炒，须入青黛少许，用淡腌菜水滴麻油数点，调服二钱神效。或用生山药半碗，捣烂，甘蔗汁半碗和匀炖热服之立止。 

177诸般咳嗽.：新定诸般咳嗽方。用炒桔梗 炒荆芥 炒紫菀。饭上蒸一次。再炒。百部饭上蒸一次再炒 白前饭上蒸一次再炒，以上各八两，共磨细末。每服三钱。临时开水调服。如初感风寒者，生姜汤调下。

178.肺萎：肺萎咳嗽，凡感受风寒停留肺中，或劳力内伤以致咳嗽声重，胸膈隐痛，头项强硬不能转侧。此肺痈也。久则鼻流清涕。咳吐脓痰黄色腥秽，重则胸肋胀满，呼吸不及饮食减少脉洪自汗渐至咳吐痰血。寒热往来。形体消瘦。声哑喉痛。转为肺萎，此危症也。。用大瓜蒌一个开一孔内有子多少粒，用杏仁去皮尖照数配入。封好。用黄泥包裹烧红烧至无烟取出。用物盖住候冷去泥。又用川贝母。照瓜蒌子粒数配入共研末。临卧时每用二钱白蜜调匀，灯心煎水送下。九按此肺痈转为肺萎而出此大可方也。

179.咳嗽痰血：用大柿饼一个去子入真青黛一钱 线扎紧饭上蒸熟。临睡时食薄荷汤送下亦验方也。

180.肺萎：独圣散治多年咳嗽肺萎咯血红痰。用白芨三两 为末每服二钱临卧糯米汤下。。台州一吏悯重囚。囚感之曰。吾七犯死罪遭刑拷肺皆伤，得一方用白芨末米饮调服。凌迟剖胸见肺间窍穴数十皆白芨填补色犹未变也。

181.年久咳嗽：年久咳嗽用扁柏叶阴干加红枣七枚煎浓汤代茶时时饮之。忌食荤腥煎炒。另用百合四两冰糖四钱，早晚蒸服。不可间断。轻则十日可愈。重则半月自痊。有老人咳嗽三十余年服此月余脱然除根。灵验无比。切勿轻视。（寒咳胡桃热咳柿蒂柏叶。）

182.呛逆：咳嗽呛逆妙方。用净麻黄 红枣皮 南薄荷各五分 上边桂 紫苏叶 桑白皮 杏仁 大腹皮各四分 炙草六分 水煎服。百发百中。

183.脾虚：一小儿昼夜咳嗽、食少、发黄，此脾虚也。用真山药一味煮熟加糖调服神效之至。

184.虚劳热咳加味四物汤治痨热咳嗽如神。当归 熟地各三钱 川芎 芍药各二钱 柳树根一两酒炒，水煎服。奇效。

185.恶心吞酸：恶心吞酸此脾虚冷也。方用吴萸四钱 滚水泡去苦味，水煎食远服。有人患此多年一服即愈。或加干姜一钱亦可。忌夜食并忌生冷食物。又方：核桃嚼烂姜汤送下。

186.胸满：脾家冷积食后胸满兼治一切痰气。方用桔皮一斤 甘草四两 食盐四两 水五碗，慢火煮干。焙为末。每服三钱白滚水冲服。有人得此痰百药不效。服此胸觉坠下大惊自汗如雨。须臾腹痛遗下数块如铁弹子，臭不可闻。从此胸次廓然其疾顿愈。盖脾之冷积也。

187.损病要诀：一人损病，六脉俱数，声哑，口疮，昼夜发热无间，经云数则脾气虚，此真阴虚也。用四君子加黄芪 淮山 莲肉 白芍 五味子 麦冬去头煎不用，只服二三煎。此为养脾阴密法也。服十剂热退，疮差。后以参苓白术散去头煎，晒干为末，陈米锅焦打糊为丸，绿豆大。每日三钱，每服一钱百沸汤下。

古法治痨以桂枝汤加饴糖，补虚退热。如咳嗽用六君子去参加姜炭 五味 细辛。如吐血以理中汤加木香 当归。或单用炙草 黑姜炭 五味子煎服，亦妙。炙草倍用。

龙牡二加汤。叶天士加减大小建中汤，至于肉消脂涸，吸气喘促，欲咳不能出声，必距按季肋方稍有力，寐醒喉中干涸直至胸脘。此五液俱竭。当以六味丸减丹 泽加秋石 龟胶 牡蛎 湖莲之属。或用海参胶 淡菜胶及燕窝之类。

188.咯血吐血痨咳久不止。方用雪梨膏。雪梨六十只取汁二十杯 生地 茅根 藕汁各十杯 萝卜 麦冬汁各五杯 将六味煎炼入蜂蜜一斤 饴糖八两 姜汁半杯 熬如稀糊则成膏矣。每日用二匙含咽甚妙。

189.天真丸：治一切亡血过多，形槁肢羸，饮食不进，肠胃滑泄。津液枯竭，久服生血养气暖胃驻颜。生羊肉七斤 肉苁蓉十两 当归十一两 山药十两 天冬一斤 四味为末，用无灰酒煮羊肉糜烂。再入黄芪五两 人参末 白术末各二两。捣作薄饼晒干炼蜜为丸。梧桐子大。温酒送下。

190.黑地黄丸：治阳盛阴衰脾胃不足房劳虚损形瘦无力，面多青黄，用此补肾益胃之剂。苍术一斤 油浸熟地一斤 五味子半斤 干姜秋冬一两 夏五钱 春七钱随时而用。共为末枣肉为丸。梧子大。米饮下一百丸。

191.胀而属热脉实而滑者，廓清饮主之。枳壳二钱 姜朴一钱半大腹皮一钱 白芥子五七分 茯苓皮三钱 菜菔子三钱 泽泻二钱 陈皮一钱水煎服。

胀而属七情所发者，宜四七汤主。逍遥散亦主之。半夏三钱 茯苓三钱 厚朴二钱 苏叶一钱 生姜两片 水煎服。 

逍遥散加半夏二钱 生麦芽二钱以泄肝气。

胀而属虚者，脉微弱细小喜按摩，二便利，气衰言微。宜六君子汤，理中汤及八味丸服之。 

单腹胀死症或青年壮健起于骤然。若心下坚大如盘者。以桂枝去芍药加麻黄 附子 细辛汤直捣其痰水气之窠穴。续以枳术丸消导之。

胀而属寒者，胃苓散主之。兼小便不利者四苓散以蒜为丸主之。

192.痰饮吐水：凡食生冷物过度或气虚脾弱不能消化饮食。入胃皆变成水。呕吐无时名曰痰饮。方用赤石脂一斤研末。每服二钱酒送下。服至一斤则终身不吐痰水。又不下痢。此药能补五藏令人肥健。有人痰饮百药不效服此而愈。

193.狂病：化狂丹治终年狂病或持刀杀人骂官。不认六亲见水则喜，见食则怒。此乃心气虚而邪热乘之。痰气侵遂成狂矣。方用高丽参三钱 白术 茯苓各一两 甘草 菖蒲各一钱 半夏 菟丝子各一钱 附子一分 水煎服 。一剂狂定二剂病痊。此方甚妙。

194.疯癫：有妇人疯癫十余年。服至四五十天，心间如有物脱去。再服数十日而愈。方用真川郁金七两 白矾三两 薄荷水为丸，朱砂为衣。如梧子大。每早服一次开水下。盖郁金入心去恶血，白矾化顽痰，朱砂安神故也。愈后须用天王补心丹加减调治方免后患。

又方用藜芦煎水多服甚效，生者煮食炒食俱妙。有妇人癫至四年。每年一发，久则一日发十余次，昏痴不愈。后服此方吐出痰涎二斗，汗如洗，更觉昏困三日痊愈。

195.羊颠：凡痴癫羊癫等症皆痰迷心窍所致。方用青橄榄十斤打破沙锅内熬十数滚去核入石臼内捣烂，再熬，熬至无味去渣。熬成膏用白矾八钱研末加入搅匀。每日早晚取膏三钱开水送下。服完自愈。

196.三消：三消消渴而饮水不止为上消。饮水多而作泻为下消。多食易饥为中消。消渴饮水不止方用三消汤。真台党参 白术 当归 茯苓 生地各一钱 黄柏 知母 黄连 麦冬 天花粉 黄芩各七分 甘草五分 水煎服神效。

又方用苦楝树根新白皮五钱切片，瓦上焙干入麝香少许水煎空心服之。有人口渴不止遇道人传此方，服后下虫四条而愈。愈后人必困顿用党参二两煎水饮之。

如一日饮水至石许者，浮萍捣汁服之。

又有一人多年消渴饮水，百药不效，时发时止服白芍 甘草 等分为末，每用一钱开水送。日三服。七日愈。

久病消渴不止。并治泄泻口渴方。用七味白术散（常以好梨日食效）：白术 党参 茯苓 藿香 干葛根各一钱 炙草五分 水煎服。当茶饮。另用木香三分磨汁兑服屡试如神。

一人每日饮水不止，小便如膏，用茴香炒 苦楝子炒 各一钱研末空心酒调服。

有人一日饮水数斗，上饮下流。用鸡蛋三个去壳搅融烧酒冲开四两。服后即盖被睡下，睡醒禁风一日即愈。

197.食积痞块：有人患食积痞块后用木贼草五钱研末，每服五分开水空心调服。年近者一料即消。年远者不过两料。痊愈屡试如神。

198。噎膈：有人噎食以牛涎丸获愈。方用糯米粉拌老牛涎和为小丸煮熟食之神效。或用牛涎水服亦妙。取牛涎法。以水洗后以盐涂之，少顷涎出。终身戒食牛肉。

199.噎隔：有人患噎隔大便已燥结者，服净牛乳少加白糖，时时炖热饮之获愈。

一僧患隔食临死语其徒云：我胸中有物作梗。死后必为剖出。其徒剖出一骨以鹅血偶滴其骨，骨即消化。后其徒亦病隔食，因饮鹅血而愈，屡试如神。查此症胸前必有二小骨渐渐交合，则不能食而死。取生鹅血对口乘热灌之。其骨自化饮食可进。永戒食鹅、牛二物。

200.虫隔：有人病噎，有虫存于肺管，时长时缩，长则饮食难进。或食后少顷即吐。皆有虫也。用靛青叶捣汁，无叶即用蓝靛亦可。兑淡酒饮之立愈。无不效者，此方最为神效。

201.食隔：有人病食隔用粪姜二分入麝香一厘滚水冲服。忌荤腥盐酱五十天永不再发。此方极效无比。制法：生姜不拘多少。五月五日用布袋装好浸于不见天之粪坑内四十九天取起用长流水洗净，悬空吊晒极干为末。病二年者用姜末三分 病一年者用姜末二分。存心预制功德无量。

202.吐泻：一人腹痛上吐下泻，服六和汤、正气散、平胃理中汤皆不效。因思伤寒书云。胸中有热而呕吐，胃中有寒而腹痛。用黄连吴萸水炒 黄芩 生白芍 甘草 党参 干姜 法夏 陈皮 云苓各等分煎服即愈。

203.肾虚反胃：有人朝食暮吐，暮食朝吐。医云此肾虚也。方用熟地二两 山茱萸三两 水五碗煎一碗，加肉桂一钱研末兑入，空心服一日一剂。十日必愈。愈后服六味地黄丸两料方可除根。

204.饥饿呕吐：凡人饥饿每有螬虫上胃食物必吐。误用翻胃药，其吐更甚者宜用川椒煎汤饮之即安。

205.胃囊：有人一二日一吐或三四五日一吐。饮食不饱，吐物不化，此名胃囊症，生于胃旁其形如囊，凡有饮食必入此囊，虽食饱而肚仍饥饿。因此物间隔于上，饮食不能入腹故也。初起一二日一吐吐出食物并无气味，肉食则化。米食不化。久则三四日一吐。若至五六日一吐则难救矣。方用制附子五钱 云苓一两 每日煎服二次。服至三日吐出食必变气味再服三日则吐一半。再服三日则不吐矣。不吐之后用六味地黄汤加油当归 火麻仁炼蜜为丸。每早服五钱 晚服芝麻五钱 服至数日后胃囊必从大便而出。重者形如牛皮。轻者如纸。此病人多不知，诸书不载。方系仙传万金难得珍之宝之。

206.呕吐：有人饮食一二日之后一齐吐出，气味变酸，百药不效。用猪板油十两熬去渣，白蜜八两炼净二味再入铜锅内熬数滚，入生姜自然汁三两和匀成膏取起。不时挑服含化。初服一次尚吐，连服三次即愈。

207.干呕：有人干呕不出，此极恶之症。用甘蔗汁加生姜汁和匀温热服。如酒后干呕则单用甘蔗汁饮数次极效。

208.三焦呕：有人欲呕而不呕面发红眼流泪。此三焦呕也。方用生藕汁 乳汁 干柿蒂 凤凰壳煎服神效。

209.膀胱呕：有人口吐白沫欲呕而不出。此膀胱经呕也。方用绿豆 糯米 盐少许共炒擂碎加黄糖煎服获愈。

210.误药呕吐：有人因服凉药过多，渐至呕吐，旬日之后进口即吐。竟至粒米不下，汤水亦吐已七日矣。医诊脉莫散乱，尚有神气。虽因寒凉而阻隔绝食以来大便不通，小便短涩，即用制大黄 枳壳各一钱煎汤服之。竟不吐出亦不思食。次日复进一剂下咽，一时后大小便通利而思食矣。诚哉药之对症其效如此。

211.吐血：有人吐血年余百药不效。遇一道人指授此方十日获愈。方用上白细米浸一日磨细，日晒夜露极干。以铜锅炒黄色不可大过。每用滚水和成如指头大，煮熟连汤食之。不可加盐与别物。无论时候但觉咳嗽即服。一日须服五六次切莫服药。服后忌茶酒腥辛等物一月，戒房事半年。保不复发。

212.迟语：一小儿五岁只会叫人，不能言语，以真赤小豆研末酒调涂与舌下二三次即能说话。

213.脱壳：一小儿周身脱皮。此症因生时触风满身皮屑落下一层又一层，名曰脱壳。若作丹毒火疹治之则误矣。宜用木通 藿香 黄芩各六分 麦冬一钱半 加灯草煎服。

214.胎赤：一小儿初生遍身红赤，此胎中热毒也，名曰胎赤。宜用生地 花粉 甘草 连翘各一钱 水煎服。外用浮萍水苔捣烂绞汁调朴硝 赭石敷之。

215.胎黄：一小儿初生遍身发黄此胎中湿热也。名曰胎黄。宜用生地 花粉 茵陈各一钱煎服。

216.胎剥：一小儿两腿生疮脱皮，两大腿近小腹处生疮皮脱开，渐延小腹则不救，此名胎剥。宜用黄柏炙焦研末和猪胆汁敷患处。或用伏龙肝口水调敷亦可。

217.胎垢：一儿身如蛇皮鳞甲，症名胎垢。又名蛇胎。用白僵蚕去嘴为末煎汤洗之。或加蛇脱研末和入亦可。

218.鱼泡：一儿初生身如鱼泡如水晶。此症破则水流。用密陀僧为末掺之。

219.红丝瘤：一人生子一岁生红丝瘤而死。连生四子皆然。一医云此胃中有伏火胎毒也。遂令男服滋肾丸。女服六味地黄丸。后生子皆无此患。

220.火鸡：一小儿头面遍身形似杨梅疮。破烂有孔名曰火鸡。用饭甑上滴下水气以盘盛取搽之。百药不效用此如神。内服白茅根煎汤常服。

221.解颅：一儿头缝不合名曰解颅。此肾气不足也。用干姜七钱 细辛三钱 肉桂五钱共为末。姜汁和敷颅上。小儿面赤即愈。再用柏子仁 防风 南星各四两为末。每用一钱醋调摊丝绸上贴颅门。

222.颅肿：一小儿颅门肿大用黄柏末水调贴两足心即愈。

223.痄腮：新产月内小儿有噤口不乳啼声难出两腮肿硬有核名螳螂子，又名痄腮。先将银针刺破肿处。捻去恶血以好陈墨搽之。若延迟则肿延鼻喉不可救矣。今得外治用麝香一钱 朱砂五钱 螺狮七个同捣如泥敷颅门上俟干自落。切勿剥去。又方用蜒蚰一条 银珠砂一钱半同研烂搽。肿处勿擦。即愈。又方用青橄榄核好醋磨汁涂之。

224.口角疮：一小儿口角生疮用乱发烧灰猪油调搽之。

225.牙疳：凡小儿口中肿起，如菌如乳菌牙龈生白泡子，名曰走马牙疳。不能吃乳，以指摘去其头倘有血出，以绵拭去。轻者京墨搽之。重者以僵蚕三条去丝嘴 人中白四分 冰片一分共研细擦患处。略停片刻用娟蘸茶洗净再擦。一日三次自愈。如未愈加硼砂 血竭 青黛各三分 儿茶一钱半 药珠一分各为细末和入前药。每日洗擦三次无不愈也。倘系贫乏之家即用马齿苋根瓦上焙干少加雄黄研末吹之。

226.雪口：小儿初生百日中口内白点不计其数，拭之则去少刻复有，满口缠遍，内窜入喉。日夜啼哭不乳，俗名雪口。又名鹅口、口疳。用甘草 黄连煎汤以绸裹指拭去。取桑白皮中白汁涂之立再以辰砂益元散加灯心汤调下。则不再发。又方用槟榔烧枯研末点之立见功效。外用芙蓉花或叶极融烂，用鸡蛋二个和匀煎熟候冷敷心口并肚脐。用布扎紧。屡试如神。并治木舌、重舌、蛇舌、吐舌及口不开不食乳等症，或两腮肿硬或口内生疮均可治之。

227.（上羽下妾）舌：一儿舌忽胀大肿硬即时气绝名曰（上羽下妾）舌。用皂矾不拘多少新瓦上火煅红色为度放地上候冷研细擦舌上立效。兼治木舌重舌。

228.重舌附木舌：一儿舌根肉壅叠出短小如舌者，此重舌症也。用黄柏和竹沥泡一夜取汁点之。若舌尖肿大塞满口中直硬如木不能转动谓之木舌，用蒲黄搽之。

229.吐舌：吐舌妙方用人中白 冰片 雄黄硼砂共为末，乳调鹅毛刷舌上再用好川连二分煎服，舌自收入。

230.蛇舌：其舌常卷两边口角者蛇舌也。用雄黄研末点舌数次。内用黄连蒸水服之。或加灯心泡水更妙。或生香附 生半夏各三钱和鸡蛋白调作饼贴两足心一周时即愈。此林屋山人引热下行经验方也。 或用吴萸好醋调敷两足心亦效。

231.颈软：凡儿颈软乃肝肾虚，风袭入。用生附子去皮脐 生南星各二钱为末。姜汁调摊贴天柱骨上甚效。

232.痰喘：凡儿痰喘有声用观音梦授散甚妙。方用胡桃连皮捣烂 麦芽煎水加冰糖冲服。喘止痰消获愈。

233.嘶哑：凡儿喉嘶声哑。方用甘草 薄荷各五分 桔梗 麦冬各二钱 水煎服立愈。或用蛤蟆胆取汁点舌上立愈。

234.缺乳：凡小儿无乳百物不食无法可施。用南枣离核者于饭上蒸熟与儿食之。食至斤余。即思饮食。虽无乳亦可活矣。如有用大黑枣亦可。

235.吐乳：凡儿吐乳用米七粒烧黑，水半乳半煎至五分服极效。

236.脐肿：小儿月内脐奂光肿如吹，捻动微响赤肿可畏。此症多由断脐在前洗浴在后束缚不紧风湿入内所致。用煅牡蛎 大黄各五钱 朴硝一钱为末多用田螺浸水调二钱敷脐上。其肿从小便而消。如啼哭不止用台乌药煎水服即止。内服茯苓 车前子各一钱 甘草二分 陈皮三分 通草三分 共煎汤灌之。一剂即安。如脓血不干用马齿苋焙干为末敷之。

237.脐风：预防脐风妙方。用枯矾 硼砂各三钱半 朱砂二分 冰片一分为末。凡小儿下地洗过后用此末掺脐上。每天一次掺完一料永无脐风等症。已发见脐风用灯心蘸香油灸颅门 眉心 人中 承浆各一灸 两手大指甲上名少商穴左右各一灸。脐轮六灸及脐心一灸共十三灸有起死回生之功。此夏禹铸先生脐风灯火之法也。

238.胎疟：小儿初发疟疾名曰胎疟。每日用冰糖五钱煎汤饮之十日必愈。或以蝉蜕二两包好作枕与儿睡之其疟自止神效之至。

239.吐泻走在咱；凡小儿吐泻其症最宜详审病源原因随症施治方能凑效。加味平胃散治伤食吐泻：茅苍术 川厚朴 山楂肉各六分 陈皮青皮 炒麦芽 研砂仁 小川芎各四分 炙甘草二分 生姜三片 炒香附米四分 水煎七分，分三次缓缓服之。

又藿香和中汤治感寒停食吐泻。藿香 紫苏 炒香附米苍术 厚朴 山楂肉 小川芎各六分 羌活 砂仁 炒麦芽 白芷 陈皮各四分 炙草二分生姜一片煎服。

又四苓散治伏暑吐泻。赤苓 朱苓 泽泻各一钱 白术七分 木通 车前子各五分 调辰砂益元散加灯心煎汤服之。 

又钱氏白术散治吐泻已久虚火作渴者。台党参 白术 茯苓 炙草 干葛根各五分 南木香二分水煎服。

参砂和胃散治虚寒呕吐不止。党参 砂仁 半夏 各四钱 土炒术 茯苓各五分 藿香 陈皮各三分 炙草二分 煨姜二片，水煎服。

姜米汤治吐多而胃气欲绝者。用此安胃止呕甚效。方用老生姜一块重一两多煨熟去皮研烂用水一碗 陈米二撮同入瓦罐煎好候温缓缓与服。 

暑月水泻小便赤涩用朱苓 赤苓 泽泻各一钱 木瓜五分 白术六分 木通八分 炒车前子四分 灯心一团水煎加盐少许饥时服，小便通泻止。

240.疳疾：小儿疳疾面色黄瘦青筋暴露，肚腹胀大，或泄泻不止，或沉睡不醒，或眼带蓝色。或头往下垂，口渴饭水贪食不饱，喜食泥土杂物，综合原因多因缺乳伤食腹内生虫。名曰疳疾。必服杀虫之药方有效验。近得外治二方既可断根又不伤损。此乃秘传妙方珍珍宝宝。用羊尿脬吹起阴干入顶好汾酒一二两，如无以顶好烧酒代之亦可。用线扎紧挂小儿心口胃脘之间。疳疾重者不过数时其酒气自然消减再换数次至酒不消减。病即愈矣。

又方：葱白每个约长寸余 苦杏仁 生黄栀子 红枣各七个 皮硝三钱 真头道酒糟一两 白灰面三钱 以上七味用石臼捣烂成泥。五寸宽白布两块摊膏药两张，前贴肚脐后贴背脊正肚脐之处。用布捆好贴三日。肉见青色即好。如未见青再换一次，无不愈也。

消疳无价散：石决明煅一两半 炉甘石童便泡一日夜烧透以能浮水者为佳。滑石五钱 雄黄二钱 朱砂一钱 冰片五分 海螵蛸五钱 共为细末。量儿大小或三四分五六分，用不落水鸡肝一副竹刀切破上开下连掺药在内用线扎好。米泔水入罐煮熟，连汤食尽。虽疳积眼瞎可以复明神效之至。

141.慢惊：慢惊之症多缘小儿吐泻后或久疟久痢痘后及误服凉药，或因急惊用攻降药太甚失于调理皆可至此症也。其症神昏气喘或大热不退，眼开惊搐，或乍寒乍热，或三阳晦暗，或面色淡白青黄，或大小便清白口唇难开裂出血而口中气冷。或泻利冷汗，或完谷不化。或四肢冰冷并至腹中气响喉内痰鸣角弓反张，目光昏暗此虚症也。亦危症也。俗名天吊风，虚风慢惊风，慢脾风，皆此症也。此症总属阴虚阳越，元气无根虚寒至极。治法宜先用辛热再加温补培元救本引火归源。方为得法。兹将经验二方列后随症加减斟酌施治。

逐寒荡惊汤：此方药性温暖专治小儿气体本虚或久病不愈，或痘后疹后或误服寒凉泄泻呕吐转为慢惊清热散风愈治愈危。速宜服此。能开寒痰宽胸膈止呕吐，荡惊邪，所谓回元气于无有之乡。一二剂后呕吐渐止即其验也。认明但系虚寒即宜服之不必疑畏。方用川胡椒 炮姜 肉桂 各一钱 丁香十粒 右四味研为细末以灶心土三两煮水澄清煎药大半茶杯频频灌之。接服后方定获奇效。加味理中地黄汤。此方助气补血却病回阳，专治小儿精神已亏气血大坏形状狼狈瘦弱至极。皆可挽回如法浓煎频频与服。参天救本之功有。难以尽述者。方用熟地五钱 焦术三钱 党参 当归 炙芪 故纸炒研 枣仁 枸杞三钱 炮姜 茱萸肉 炙草 肉桂 各一钱 加生姜二片。红枣三枚 胡桃两个打碎为引。仍用灶心土二两煮水煎药取浓汁一茶杯加附子五分煎水搅入。量儿大小分数次灌入。如咳嗽加金樱子一钱 大热不退加白芍一钱 泄泻不止加丁香六分 如小便闭塞加附子一钱 神明运用存乎其人不能尽叙。

142.急惊：急惊之候身热而赤，搐搦上视牙关紧硬口鼻中气热，痰涎潮热忽然而发。。发过容色如故。有偶因惊吓而发者，有不因惊吓而发，然多是身先有热而后发惊搐。未有身凉而发者，此阳症也。盖热生于痰，痰盛生惊生风。宜用凉剂以除热而化其痰，则惊风自除矣。切不可用辛燥驱风之药。反助心火其为害当至惊搐大作。但可扶持不可把捉，恐风痰流入经络或至手足拘挛也。又不可惊惶失措，t用艾火灸之灯火烧之。又不可峻用攻击，如巴豆 轻粉之属以速其危。又有出痘发热痘点未见忽然惊搐状如急惊，仔细辨别以免误事。兹将录验五方次第施治可也。

清热镇惊汤：凡急惊初起者宜服此剂。如服后痰热未除，以后之方随用一方泄二次即愈。若此方已效后方即不必服。香连翘去心研 柴胡 地骨皮 龙胆草 勾藤 栀仁 黄连 黄芩 麦冬 木通 赤苓去皮 车前子炒 枳实各四分 薄荷二分 滑石末八分 灯心一团 淡竹叶一钱 水煎分数次服。

加减凉膈散：香连翘 酒枯芩 黑山栀 炒枳实 前胡各五分 酒炒大黄一钱 薄荷 甘草各二分 水煎分数次服。泄一二次痰热自退已泄则不必服。

宣风散：陈皮末 槟榔末各五钱 甘草末二钱半 共和匀，一岁以下服三分，二岁以上服五分，五岁以上服七分。俱用蜜水调服，微泄一二次微妙。已泄则不必服。 痰甚者加用牛黄丸 抱龙丸益元散 均极神效。此出活幼心书。

夏氏天保采微汤：专治急惊神效。羌活 独活 苍术 前胡 升麻 葛根 陈皮 厚朴 甘草 黄芩 川芎 柴胡 桔梗 半夏 枳壳 藿香 芍药各五分 姜枣引水煎服。 

开棺斧汤：专治急惊。此方平常其功甚速。虽已死可活故名曰开棺斧。方用龙眼壳十二个 以带栗色为佳，深黄者忌用。又名泡圆。细茶三钱 陈皮三钱 姜皮三分 白盐三分 用水一碗煎至六分，灌入口内，忽然发战其儿必生。真神方也。或用广东省城南门未巳牌坊老陈李济店真活络丸一颗即刻安睡，再服二颗。脱然全愈。 

外治良方：用甜杏仁六粒 砂仁六粒 黄栀子七个 右药研烂加烧酒 鸡蛋清 白干面 量孩儿年岁作丸如元宵样之大小。置于手足二心。布条扎紧一周时。手足心均青蓝色则病已除。但切记男左女右不可错置。是所至要万应万验，真有起死回生之功。

243.隔气：慕天启母患隔气得异人传授是方服之获愈。大黄二两酒制九次 上沉香末六钱 泡桃仁去皮尖去油研碎六钱 乌药一两盐水煮炒 硼砂二钱。共研细末，每服只许二分五厘，以舌上舔津下咽神效。

244.虫臌：虫臌症候少腹痛四肢浮肿而未甚，面色红而有白点，如虫食之状是谓虫臌。方用消虫神奇丹:当归 鳖甲 地栗粉各一两 雷丸 神麴 茯苓 白矾各三钱 车前子五钱 水煎服一剂下虫无数。二剂虫尽臌消。但病愈宜用六君子去甘草调理为要。

245.瘰疠乳岩：消核膏专治瘰疠乳岩以此摊贴外治内消极著神效。制甘遂二两 红芽大戟二两 白芥子八钱 生南星一两半 麻黄四钱 姜制夏一两半 僵蚕一两半 藤黄一两半 朴硝一两半 右用麻油一斤，先投甘遂 南星 半夏熬枯捞出，次下僵蚕，三下大戟 麻黄，四下白芥子 藤黄 逐次熬枯先后捞出，六下朴硝熬至不爆用娟将油滤净。再下锅熬滚，徐徐投入炒透黄丹随熬随搅，丹之多少以老为度。膏成入水扯拔数十次。以去火毒，即可摊贴。宜厚勿薄。此膏妙在不用毒烈之药。虽好肉贴之无损。

大枣丸：治瘰疠烂见筋膜者服之神效。方用山羊粪炒存性遇久烂不堪将见内腑者，以大枣去皮核，先捣烂如泥，而后酌量入山羊粪灰捣至成丸。每服四钱以黑枣汤送下。

山莲散：治手疽瘰疠要药，诸疮毒溃烂不堪，内腑止隔膜者。撒上立见奇功。山羊粪二两 大活鲫鱼一尾 麝香一钱 ，右将鲫鱼破腹去杂以山羊粪实鱼腹。瓦上漫火炙干存性。研末加入麝香再研收储勿泄气。遇瘰疠破烂不堪者。以此掺入，外用阳和解凝膏盖之。

246.气臌：气臌此症气虚做肿似水而实非水也。但按之不如泥耳。然必先从脚面肿起至身上头面皆肿者有之，此之谓气臌。治宜健脾行气之中少加引水之品。若误以水臌治之，是速其死也。方用白术 茯苓 苡仁各一两 甘草一分 肉桂一分 枳壳五分 人参 神麴 车前子 萝卜子各一钱 山药五钱，水煎服。初服若觉有碍，三十剂收功。忌食盐秋石。

247.水臌：水臌此症满身皆水。按之如泥者是。若不急治水流四肢不得从膀胱出则为死症矣。方用决流汤。黑牵牛二钱 甘遂二钱 肉桂三分 车前子一两 水煎服二剂愈。水流斗余，后以五苓散二剂 六君子汤收功。忌食盐犯则难救，忌满百二十天为止。

243.隔气：慕天启母患隔气得异人传授是方服之获愈。大黄二两酒制九次 上沉香末六钱 泡桃仁去皮尖去油研碎六钱 乌药一两盐水煮炒 硼砂二钱。共研细末，每服只许二分五厘，以舌上舔津下咽神效。

244.虫臌：虫臌症候少腹痛四肢浮肿而未甚，面色红而有白点，如虫食之状是谓虫臌。方用消虫神奇丹:当归 鳖甲 地栗粉各一两 雷丸 神麴 茯苓 白矾各三钱 车前子五钱 水煎服一剂下虫无数。二剂虫尽臌消。但病愈宜用六君子去甘草调理为要。

245.瘰疠乳岩：消核膏专治瘰疠乳岩以此摊贴外治内消极著神效。制甘遂二两 红芽大戟二两 白芥子八钱 生南星一两半 麻黄四钱 姜制夏一两半 僵蚕一两半 藤黄一两半 朴硝一两半 右用麻油一斤，先投甘遂 南星 半夏熬枯捞出，次下僵蚕，三下大戟 麻黄，四下白芥子 藤黄 逐次熬枯先后捞出，六下朴硝熬至不爆用娟将油滤净。再下锅熬滚，徐徐投入炒透黄丹随熬随搅，丹之多少以老为度。膏成入水扯拔数十次。以去火毒，即可摊贴。宜厚勿薄。此膏妙在不用毒烈之药。虽好肉贴之无损。

大枣丸：治瘰疠烂见筋膜者服之神效。方用山羊粪炒存性遇久烂不堪将见内腑者，以大枣去皮核，先捣烂如泥，而后酌量入山羊粪灰捣至成丸。每服四钱以黑枣汤送下。

山莲散：治手疽瘰疠要药，诸疮毒溃烂不堪，内腑止隔膜者。撒上立见奇功。山羊粪二两 大活鲫鱼一尾 麝香一钱 ，右将鲫鱼破腹去杂以山羊粪实鱼腹。瓦上漫火炙干存性。研末加入麝香再研收储勿泄气。遇瘰疠破烂不堪者。以此掺入，外用阳和解凝膏盖之。

246.气臌：气臌此症气虚做肿似水而实非水也。但按之不如泥耳。然必先从脚面肿起至身上头面皆肿者有之，此之谓气臌。治宜健脾行气之中少加引水之品。若误以水臌治之，是速其死也。方用白术 茯苓 苡仁各一两 甘草一分 肉桂一分 枳壳五分 人参 神麴 车前子 萝卜子各一钱 山药五钱，水煎服。初服若觉有碍，三十剂收功。忌食盐秋石。

247.水臌：水臌此症满身皆水。按之如泥者是。若不急治水流四肢不得从膀胱出则为死症矣。方用决流汤。黑牵牛二钱 甘遂二钱 肉桂三分 车前子一两 水煎服二剂愈。水流斗余，后以五苓散二剂 六君子汤收功。忌食盐犯则难救，忌满百二十天为止。

248.吐血：喻氏吐血经久，无法可止，用元明粉化水煮黄柏，秋石丹化水煮知母，以清解蕴热，而消淤化毒。再加甘草以调其苦，此喻嘉言经验法也。

249.惊痰：小儿惊痰症用四君子汤加龙胆草 芦荟 代赭 黄连 青黛 全蝎 为丸服之立愈。

250.内障：崔承元患青光瞎眼，人望如好眼，自觉不见者是，名内障丧明。崔氏遇名医以此方治愈。方用白羊肝一副 竹刀切片 黄连一两研末 熟地二两 同捣为丸，梧子大，食远茶送，服七十丸。日三服遂明。

251.祟魔：一女子祟附于身，喻氏以犀角 羚羊 龙齿 虎骨 牡蛎 鹿角霜 党参 黄芪 共为末羊肉半斤取浓汁三盏调服而祟绝。

252.胎毒：小儿胎毒妙方：用丹底五钱 冰片二分 白芷三钱 煅明矾七分 滑石三钱 川连二钱 甘草一钱 三仙丹八分 海金沙一钱半 鸡内金一钱 共研细末调烛皮油抹之。

253.手疽：生手疽神方。蛇床子一文 大枫子 三仙丹十文 炉甘石一文 煅皂矾一文 冰片十文 牛皮烟一文 樟脑二文 儿茶一文 共研细末调茶油抹之。

254.齿蛇：生齿蛇方用生猪肉肥者，同盐矾用瓦焙干研末搽之立愈。

255.唇疔：生唇口疔用耳坠子叶即苍耳子也捣红糖敷之渣可服。

256.生天泡方用生米浆水抹之。

257.乳虎：生乳虎方用木鳖子烧灰捣饭贴。

258.火毒：小儿头生火毒方。松香一钱 吴萸三分枯矾五分 雄黄八分 共研末同生猪油捣抹之。先用洗米酸水煎汤冲盐茶洗之。后用前药抹之。

259.火疔：生火疔方用木芙蓉也捣烂调红糖缚之即愈。又方用马齿苋撞汁抹之。又方用煅皂矾一分 冬蜜一钱调搽患处即差。

260.缠腰蛇：生缠腰蛇方用螟蛉土擂末调烧酒抹之即愈。

261.盘肩龙：生盘肩龙方先用灯心蘸香油火灸头尾，后用柿油抹之即愈。

262.项虎：生项虎方用。鲫鱼全头一尾 同篦梳垢捣烂缚患处晕边三四天即愈。

263.肩疔：生肩疔方用。池中荷叶浸水贴之即愈。

264.乌疔：生乌疔方用。蚬仔肉捣红糖抹之即愈。

265.疔根入腹秘方急救用磨针刀铁浆水一碗，丝绵滤净锅内水煎服。须臾肠鸣行利二次d醒非此不治。

266.白疔：生白疔方用。螃蜞菊 乞食碗生盐冷饭捣嫩缚患处即愈。

267.鼻痔：生鼻痔方用。黄螺壳一钱半 甜瓜蒂四个 甘遂一钱 草乌灰一钱半 共研末调麻油为丸。塞鼻孔，一日两次其痔化为脓水，恶肉皆落下即愈。

268.一粒雪：生一粒雪方用灶鸡取肠肚晕住患处即愈。

269.唇疔：生对口龙秋虎秋唇疔方用水菜捣蜜抹之即愈。又方用蝼蛄虫捣搽能拔疔根。

270.大葡萄：生大葡萄遍身仙方。用瓦莲 松柏皮共焙灰调蜜搽即愈。

271.鸠虚：小儿小便生鸠虚神方。用白薯榔 白曲丸 鸡蛋清调涂患处愈。或用生薯榔净黄土各半和水捣烂缚患处立愈。又方鲤鱼一尾去脊筋 韭菜炖服亦效。又方用韭菜放麻油酥软扎住即愈。

272.耳聋：小儿流耳聋，用白石荷俗呼耳聋草捣汁滴入耳中即愈。又方：用斑猫研末调葱自然汁以棉挺塞耳中即愈。

273.坐板疮：坐板疮验方用有人生梅疮只坐位部不愈用此得愈。大枫子 血余灰 三仙丹 冰片 轻粉 调鸡蛋油搽患处即愈。

274.胶臁：治胶臁夹纸膏方。铜绿五钱 轻粉三钱 冰片一钱 乳香三钱 共研细末和猪油打滑摊银珠黑纸上面敷患处三日即愈。

275.火烧：火烧仙方。用生石膏研末以生桐油调搽 。又茶油先饮一盏以去火毒。又方：用竹粉调茶油抹之数次即愈。

276.顽疮鱼口便毒之方：百宝丹专治鱼口便毒顽疮二三年不愈者。如手提速。方用大黄一两 白芷 南星 煮夏 花粉各三钱 川贝母 炮山甲各五分 共研细末，每药一两加柿孀三钱 糯米浓汁为丸。如金凤子大。朱砂为衣。每服三分 空心白汤送下。一日一服。即用柳根白皮煎汤漱口十余次。其毒从大便而出，不吐不泄极为平和神效卓著。

277.穿骨天蛇：南草三文冲汤洗五日减去一文，再洗五日减去半文止。每日洗后即将南草干掺疮口约半时辰，清水洗净，再用五倍子十文新瓦焙干为末。纳入猪胆壳密封疮口。内用葛根十文 薏苡仁十文煎汤常服。

278.鸡眼疮：脚生鸡眼疮方用白矾二分 焙干蜈蚣二条约一钱重 砂一钱 麻油调搽患处。最好油药封埋土中十日取出点之自落。永不复发。

279.火鸡：一人遍身疮烂肉腐脱落不知何症。一医只知火鸡不知治法。后遇名医教令山中割取芙蓉草即白茅根也与卧，又以草覆之。内服解毒活血固表之剂获愈。

280.血箭：治血箭方用杉木灰 灯心灰 青布灰 发灰 共研末以新棉蘸药塞患处立止。

281.天罩：有人头肿如帽名曰天罩。至眉难治。先用红纸蘸香油照肿之四围（照额上红筋丝上）。后用冰片 花粉 黄丹 滑石共研末调鸡蛋清。干则再涂。随涂随消。其效如神。

282.鱼口：鱼口毒疮白矾面糊贴之即消。

283.便毒:活鲫鱼一尾 山药七钱 搽之即能消肿。内服贯众二钱酒煎下服。

284.梅疮：新验杨梅毒疮内服窜毒丸。蝉蜕 蛇蜕 山甲 刺猬皮 皂刺 槐花 福参 土茯苓 黄芩 山栀 川连 黄柏 共为研末，米醋糊丸。盐汤下三十丸。

285.哮喘：哮喘奇方。贴肺俞穴在背脊中第三椎风府穴三次断根。川乌六钱 连翘八钱 当归六钱 白芷八钱 木鳖子八钱 白芨六钱 官桂八钱 茯苓六钱 赤芍八钱 草乌六钱 白薇八钱 牙皂五钱 桑枝五钱 乌药六钱 桃枝 柳枝 槐枝 各五钱 先用麻油浸药，黄丹收膏入乳香 没药各四钱收膏摊贴。内服射干丸。。虚人用六君加贝母 竹沥 生姜汁温服。射干丸方用：射干 半夏 款冬花 苦杏仁 陈皮 干姜 五味子 川贝母 结茯苓郁李仁 皂荚子 共研末打糊丸如梧子大。盐饮下十丸。

286.鸠虚：小儿阴茎鸠虚验方，乃风邪寒暑所迫一节可治。二节难治。三节不治。用青葱三条截去头尾，用开水冲下将葱掰开缠在阴茎四围。连缠三次。后用生烟油抹阴茎。茶油抹肾囊及所肿之处。复用青葱一束六红酒一杯放铁瓢中炒热将葱趁热放在阴茎之下，若冷再换。内服小生地三钱 山栀子一钱半 蒲公英三钱 酒军一钱半 赤芍二钱 当归尾一钱 车前子二钱 连翘一钱半 赤小豆三钱 甘草节一钱半 荆芥二钱 老酒杯半 井水杯半 炖一柱香久坐一口饮完。令小便多放十余次立见全愈。

又方：轻者用白薯榔一枚去皮切碎染坊买的 白曲丸半粒京果店买的 共捣舂极碎后加鸡蛋清一粒烧酒半汤匙。调匀用油纸摊舒贴在阴茎连贴三次全愈。

内服：桂枝一钱 赤苓一钱半 白术一钱半 泽泻二钱 朱苓二钱 连翘一钱半 赤小豆三钱 清水三杯 煎八分连吃两剂保无后患。

287.殴伤风：号股朔绶.荆芥 黄蜡 鱼鳔三味。鱼鳔炒黄色各三钱 艾叶三片 入无灰酒一碗。重汤煮一柱香，热饮之立愈。惟百日内不得食鸡肉。

288.疝症：治疝方。用荔枝核煎汤服之立愈。以二陈合四苓加茴香 荔枝核 桔核。

289.游丹：风火游丹方。初生小儿患此症者甚多。忌用寒凉之药，恐毒火内逼，多致不救。此方妙用升麻为君引火外散。依法施治无不立愈。方用川升麻一两 浓煎一大碗调三黄散三钱 雄黄一钱 用胭脂一贴浸药洗药药冷汤热再洗。日十余次。红退即愈。内用川升麻一钱 北姜二片 灯草十四条 连须葱白一寸水煎服。 

290.乳结：妇人乳结方。因睡时为小儿鼻息所吹，每患此症用地棉草核六红酒捣贴数剂即愈。

291.蚓毒：解中蚯蚓毒。小儿好坐湿地多受蚓毒则阴茎及肾囊皆肿或以鸭血涂之 。或以番鸭口含少许。或取鸭涎涂之。或用黄土水涂之，皆验。

292.生泡：远行生泡方用盐饭各一汤匙捣粘贴过夜以纸盖之。次日平复。

293.难产：蔡松汀难产神效方。治产久不下连服此方四五贴。只服头煎。不用二煎。以力薄也。必须多服少则未效。方用熟地黄一两 蜜炙黄芪一两 当归四钱 白茯苓三钱 西党参四钱 醋炙龟板四钱 川芎一钱 酒炒白芍一钱 枸杞子四钱 水煎服。分两不可擅自增减万试万验。

294.预去痰病：化痰散。凡小儿产下割下衣带之时，用此药末敷脐上永无痰病。方用枯矾一钱半 硼砂五分 朱砂五分 冰片五厘 麝香五厘正合研掺之甚效。

295.安胎保产：凡妇人怀胎不拘月份如有胎动腰痛等症，一服即安。若无动作，每月预服一剂保无难产之虞产后忌服。安胎保产经验良方。酒炒当归二钱 川芎一钱半 生北芪一钱 酒蒸菟丝子一钱 祁艾七分 荆芥穗八分 姜汁炒紫厚朴七分 正川贝母一钱 羌活五分 甘草五分 酒炒芍二钱 麦炒枳壳六分 老姜三片 净水煎服。

296.临产良方：临产良方此方临产宜多服。胎前产后俱可服或横生逆产及死胎加马料豆一合炒焦乘热入水加童便一大杯煎服奇效。当归一两 川芎五钱 水酒各半煎服。

297.难产：难产验方此方专治难产及交骨不开，妇人气血虚弱服此催生奇效，死胎亦下。方用当归一两 川芎 七钱 妇人乱发一团瓦焙存性 醋炙龟板一大块 研末生龟板更妙净水煎服。

298.小产：凡妇人气血虚弱多患小产者，服之永无堕胎之患。方用固胎汤。大熟地一钱六分 土炒白术三钱 饭蒸防党参三钱 黄芩二钱 砂仁七分 酒炒川续断二钱 酒炒白芍二钱 炙草八分 川芎二钱 糯米三钱 北芪二钱 水煎服。

299.产后验方：新定经验加减生化汤。凡妇人产后即以此汤服之。去淤生新，连日服三四剂。若无腹痛不必服之。如气虚加党参，汗多加炙芪。方用当归五钱 川芎二钱 桃仁一钱 干姜五分 益母草二钱 红花五分水煎服。。

产后培补妙方此方治产后诸虚不足、发热盗汗哺热内热等症均宜服之。方用党参一两 当归五钱 右为末，先以猪腰子一枚切片，糯米半合，葱白二茎入水煎好再入药煎。

300.乳部寒结：妇人乳寒结方。瓜蒌一两 香附一钱半 麦芽一钱 江南香三钱 兔草一钱 各药共研极末调烧酒炖热，即束寒结处，立见消散。

301.飞虫：有飞虫状似蚕蛾而大有钳剧，见人飞逐，以水e之软而伏。或e不及为所中急嚼茜草根敷疮则差。否则毒气贯心死。

302.附治妇人血块良方。此方有人服过极见神效。正田七二钱研末 当归四钱煎酒冲服。

303.横痃：生于胯旁俗名横寸，百发百中单方。蜂窝三钱 蛇皮五钱 头发一束共烧灰鸡蛋清烧酒冲调热贴患处。亦可内服。

304.疔疮：李侍郎传唇上生疔，迟则杀人。速服疔毒夺命汤。细看大腿湾有紫黑筋用针刺破出血，疔上用白菊花叶捣蜜敷之。内服急救疔毒夺命汤，并治发背对口大毒。方用生地黄 苦参 元参 柴胡 龙胆草 槐花 青木香各三钱 水酒煎服。在头加川芎，在手加银花，在下部加牛膝，腰加桔梗，前后加杜仲。

305.秘传万应膏药妙方：蔡桂培先生传钞秘方灵验无比。万应膏药方专治瘰疠疮疽无名肿毒，肚痛风湿，风瘫太阳风等症贴之无不立愈。

当归四钱 白芨三钱 羌活三钱 白蔹三钱切片 黄柏三钱 白藓皮三钱 连翘四钱 木笔三钱 白芷三钱 草节三钱 花粉三钱 大黄三钱 苍术切片四钱 银花四钱 生南星三钱 生半夏四钱 炮山甲三钱 生川乌切片三钱 川陆三钱 独活三钱 山茨菇三钱 薄荷三钱 川连四钱 桃仁切片三钱 苍耳子四钱 生草乌切片三钱 归尾三钱 角刺三钱 生桃枝一两 生枣枝一两 生柳枝一两 生桑枝一两。以上各药计三十二味，用定净大磨麻油浸过数日。然后用新镬一只连油并药齐煎。用桑柴烧之。其药煎药渣如炭色方可取起，用竹筛隔清药渣。称准药油若干。照法加线丹熬膏。如药油一斤则落线丹半斤，总之照油折半线丹为度。未熬膏以前先加药散三味正血竭 乳香 没药各四钱 先用新镬一只选择黄道上吉日，自己务要洁诚，先将血竭 乳香 没药 药散三味放在镬心后将药油倒在其上。用平和火熬之。用桑木棍不停手捞药油以免药油并药散沉底较见焦辣。俟至药油熬滚然后将线丹称准匀匀而下。或用罗斗筛摇下更见均匀矣。线丹乃系黄丹须要选其上好丹，研极幼细方可用。此丹先要清水漂浸月余或二十余天。每日换清水一二次去清卤咸气。其丹愈漂久功力愈大。自己如不能为，即请药铺老诚者照法配药加散并丹煎熬。万不可以原丹未经水漂即轻用之。不但无功反恐有损耳。君子慎之。凡知煮膏必明此法。广传大众功德无量 .

306.秘传妇科神效药丸：徐绍南得妇科神效药丸，方多奇验，活人甚众。今得真传附录于后。方用大当归二钱酒炒晒干 元胡五钱 大熟地七钱五分 广陈皮二钱五分 正蕲艾二两酒洗晒干醋炒干取净棉二钱五分 香附一两童便制 川芎二钱五分 木香二钱五分研末不近火 益母草三两五钱醋浸半酒炒半 蜜炙草五钱 龙眼肉二两五钱 苍术三钱米泔水浸一夜去油 白芍一两好酒微炒 白术二钱五分米汁浸一夜晒炒赤色 上玉桂五钱去皮取净心要真的尤佳 黄芩四钱酒炒一半蜜炙一半 正龟胶五钱好酒炒化酒味 血竭五钱蛤粉拌炒 以上拣选正地道药依方炮制研极细末炼蜜为丸，每丸重三钱。用蜡为壳。诸症照药引开服。药引列于后。

调经种子丸每月限一丸好酒送下。诸病不生，平安无事。若妇人临产之先用热酒冲服一丸。如不饮酒用当归 川芎汤服之。但孕妇忌食胡椒 葱蒜等物。令儿他日无疮毒。又忌食生冷食物他日乳儿无呕吐之患也。切记。

经水不调好酒和童便送下。经水不通桃仁红花汤送下。经来先黑槐花汤送下。经来足酸软杜仲 牛膝汤送下。经来先腹痛醋炒元胡酒炒白芍汤送下。白带升麻汤送下。赤带白鸡冠花 泽泻汤送下。经过期四物汤送下。经来色黑炒槐花丹皮汤送下。经来每月两次炒黑蒲黄 酒炒地榆 升麻汤送下。两月胎动砂仁茯苓汤送下。三四月胎动桑寄生汤送下。五六月胎动香附茯苓汤送下。七八月胎动陈皮 秦艽汤送下。九十月胎动及临产好酒和童便冲服。有胎血行炒蒲黄 槐花汤送下。咳嗽桑皮或五味子 杏仁汤送下俱可。胎气冲心呕吐头痛紫苏 藿香汤送下。胎气坠下小腹痛升麻甘草汤送下。遍身发热及难产急性子汤送下。胎毒下血艾 条芩 炒阿胶 朱砂汤送下。头眩发热柴胡汤送下。胎衣不下冬瓜汁温热送下。经来遍身风块荆芥防风 白芷汤送下。血崩陈棕灰 正血竭各五钱好酒送下。此药须研末冲服。逆产木香 蝉蜕各一钱煅灰调茶油下。乳不通炮山甲 花粉汤送下。胸膈痞块枳壳黄连汤送下。中风不语竹沥姜汁和童便冲服。产后余血不净益母草煎酒服。子肠出鲫鱼汤送下或烧红铁浸醋服。中风卒倒荆芥浓汁开水冲服。冷汗蜜炙芪 炒枣仁汤送下。产后寒风入腹脐下结痛吴萸汤送下。燥渴干葛汤送下。不止用石膏 知母汤送下。不思饮食山楂 陈皮汤送下。呕吐烦闷姜汁制过竹茹 藿香汤送下。心痛气滞枯矾三分 元胡一钱煎汤送下。此丸本治妇科亲友有患此丸服半丸极见效。今特记之。风气痛益母草紫苏汤送下。气肿木瓜大腹皮汤送下。水肿茯苓泽泻汤送下。寒寒柴胡黄芩汤送下。补元气人参黄芪汤送下。白痢凤尾草姜汁汤送下。红痢酒炒枳壳川连汤送下。小便不通栀子汤送下。赤白带下地榆泽泻山药白术汤送下。

以上药引计四十七条。但用引须先煎去渣后复和丸炖化服之更妥。若遇有急症用之以引药汤送下便是。诸症可治矣。或用童便均不宜煎总以和丸冲服即愈也。

307.千里茶方：白沙糖四两 白茯苓三两 薄荷四两 甘草二两共研末和蜜为丸如枣大。每口含一丸可以止渴。来复堂外编摘入。

308.产后气痛：产后血气痛不可忍。失笑散最妙。

有妇人产后血气痛极百药不效。后用红薯又名黄薯于柴炭火中烧熟食之而愈。薯为滞气之物食之反效殊不可解。

309.瘟疫：雷击散专治瘟疫并治忽然腹痛手足厥逆面色青黑并上吐下泻霍乱朱砂症以及一切痧症。此方于乾隆元年间贵州省疫疠神行，忽于丹平山石壁上雷火击书此方，活人无数。叨光元年江南各省软脚瘟盛行，亦照此方治之神效无比。方用牙皂 北细辛各三钱半 朱砂 雄黄各二钱半 藿香三钱 枯矾 白芷各一钱 桔梗 防风 木香 贯众 陈皮 苏薄荷 法夏 甘草各二钱共研极细末。贮瓶中封固随带身边。凡遇急症取三分吹入鼻中，再用二钱姜汤冲服，服后安卧片时汗出而愈。

除疫救苦丹：专治一切瘟疫时症，并伤寒感冒无论已传经，未传经。大人一丸，小儿半丸，凉水调服。出汗即愈。重者连进两服。服药后未汗切忌食热汤热物。汗出不忌。此丹寒热并用，功极神奇。百试百效。有力者宜修合以济人，功德无量。方用。麻黄 干姜 明天麻 绿豆粉 松萝茶各一两二钱 生甘草 明珠砂 明雄黄各八钱 生大黄二两，共为细末。蜜丸弹子大。

糖姜饮：四时瘟疫皆治。方用黄砂糖一杯 生姜自然汁一杯 用白滚水一大杯调匀乘热急服。盖被出汗即愈。或用松毛切碎酒冲服极妥。

310.黄疸：五种黄疸此症有阴黄、阳黄之分。用黄腊方不效即系阳黄。用满天星治之无不愈也。五种者何？黄疸、谷疸、酒疸、女疸、劳疸是也。其症身黄如金或兼肿胀呕吐，或眼目亦黄，急用薄草纸，以笔管卷如爆竹样，将一头以纸封紧。用黄蜡于铜器溶化，将纸筒四围浇匀不可使腊入筒内。令病人仰卧，将蜡筒罩肚脐上。以封过一头向下，再用灰面作圈护住筒根勿令泄气。筒头上点火烧至筒根面圈处。取出另换一筒再烧。看脐中有黄水如鸡蛋黄者取出。轻者烧七八个。重者二十个。日烧二次。总以取出黄水尽为度。有人黄疸身如金色，遍身肿胀饮食不下，人口即吐，百药不效。照此治之三日全愈。真仙方也。珍之宝之。

林屋山人治黄疸验方用：苍耳子 薄荷 木通 绵茵陈 各三钱 用陈酒入各药煎汁一碗。另用炒砂仁末三钱冲服。小便赤如血者加黄连一钱同煎服神效。

又方用生茅根煮猪肉食数次即愈。

又方用苦丁香为细末，畜鼻内，一时鼻出黄水。水尽即止。三日后再畜一次全愈。

阳黄用满天星，叶小而光，多生花盆及阶砌下。连根洗净，约半茶锺捣融煮猪肉数两，食汤与肉一二次。黄退而愈。屡试如神。

又方用当门子一分放脐眼内，再取黄皮癞蛤蟆破开连肠杂覆肚脐上，用布捆住数日愈。惟孕妇忌用。蛤蟆目红腹无八字纹者不用。因有毒故也。

发黄欲死，不省人事此阳黄也。用白毛乌骨鸡一只即绒花鸡又名

白凤凰又名丝毛鸡。拔去毛破开去肠杂。铺心头上，少顷即活。以前方治之。

病后身面俱黄，吐血成盆，此亦阳黄，诸药不效。用田螺十个 水漂去泥捣烂。露一宿，五更取清汁服二三次。血止黄退即愈。愈后忌食田螺。 

胸满腹胀此脾土衰弱肝木气旺。木来克土故也，甚至身面黄肿，亦有不黄肿者。方用苍术二斤淘米水泡一日两夜烧存性 甜酒曲四两烧存性 皂矾一斤醋泡晒干入瓶内煅存性 加平胃散共为细末，醋和为丸，梧子大。每服三四十丸酒下。米汤亦可。日服两次。神效仙方也。

外台救急三十六种黄方用鸡子一颗并壳烧灰。研醋一合，又温之。总和顿服。身体眼暗极黄者，不过三颗，鼻中虫出神效。

311.黑疸：千金赤苓散，主治黑疸身皮大便皆黑是也。赤小豆三十枚 茯苓三钱 雄黄一钱 瓜丁四珠 甘草二钱 女蒌一钱 ，以水先煮豆苓后以药捣末和半服之。须臾当吐，吐则愈。忌菘菜大醋海藻等物。有人单服土瓜根汁获愈。

312.黄汗：黄汗之为病，身体洪肿，发热汗出而渴。状如风水，汗染衣色正黄如柏汁。其脉自沉，此由脾胃有热，汗出而入水中。若浴水入汗孔得之。宜黄芪 芍药 桂心 酒主之。黄芪五两 芍药三两 桂心三两 共切碎。以苦酒一水七煮取三。去渣温服一升，正当心烦也。至六七日其烦自除，以苦酒阻故也。忌生葱。 

313.黄疸：崔氏疗黄贫家无力服药者可依此方。取柳枝三大升以水煮浓汁半服，一服全尽。 又疗黄及心腹方：蔓箐子一大握捣碎，熟，研。以水一升更和研滤取汁，可得一大盏，顿服之。少顷自当转利或亦自吐腹中便宽。亦或得汗便愈。忌治急黄。

蒋九病黄。依必效疗一切黄之茵陈汤及丸获愈。方用茵陈四两 大黄三两 黄芩三两 栀子三两 右四味以水五升煮取三升，分为三服。空心服之。不然捣筛蜜和丸，饮服二十丸。稍加至二十五丸。量病之重者作汤胜服丸。忌羊肉 酒面 热物等。以差为度。小便黄身黄并主之。

外台疗诸黄眼已黄亦差。瓜蒂散方。丁香一分 赤小豆一分 瓜蒂一分 术米一分右三味捣末煎汤冲术米饮食前顿服。使尽则当利并吐黄水。不差更服。或以是散作丸如豆大塞鼻，须臾流出黄水。

近效疗发黄，身面眼悉黄如金色，小便浓如黄柏色者，众医不能疗。良验茵陈汤方。茵陈四两 黄芩三两 栀子三两 升麻三两 龙胆草二两 枳实二两 柴胡四两 若身绝羸加生地黄水煎服。

314.女劳疸：女劳疸之状身目皆黄，发热恶寒，少腹满急，小便难，因大劳大热而房室，房室毕入水所致也。腹满者难疗。硝石矾石散主之。方用硝石熬黄 矾石烧令汁尽 右二味等分摊绢筛。以大麦粥汁和服方寸匕。日三重衣覆取汗。病随大小便去。小便正黄大便正黑也。

315.女劳疸：若体黄额黑大便黑溏泄足下热，此为女劳也。腹满者难治。方用甘滑石研末五两 石膏研末五两 右二味为散以大麦粥汁服方寸匕。日三小便极利则差。

许氏疗黄方三：许则仁先生疗黄疸验方三则。

一发汗以泄黄势。方用麻黄三钱 干葛五钱 石膏八钱 茵陈二钱水煎服，取汗以散之，汗后未歇经三日合栀子五味汤栀子二十枚 柴胡三两 芒硝六两 五味子一两 先煎芒硝去渣入后药煎服。若病势不歇经七日合秦艽 牛乳二味汤服之。方用秦艽六两 牛乳二升 右药切秦艽以牛乳煮之去渣带暖顿服令尽极验。

古今录验疗黄验方一 ：古今录验九疸秦王散方。胃瘅食多喜饮。栀子仁主之。心疸心烦，心中热，葛根主之。肾疸其人唇干。葶苈子主之。脾疸溺赤惕惕若恐，括蒌主之。肺瘅饮少小便多，秦椒汗瓜蒂主之。髓疸目眶深多嗜卧,牡蛎泽泻主之。肝疸胃热饮多水激肝，白术主之，右十一味名秦王散。各等分，随病所在，加二分合下筛饮。服五分匕日三。稍加至方寸匕，忌桃李雀肉等百天。 

316.奇病邪祟：有人疮疖内有雀鸟出者、有乱发出者、有瓜菜出者、有杂物出者，此邪祟也。用狗粪干。要干而色白者，烧烟薰之，越出越多，出尽自愈。此绝少罕见之症也。

317.鼠膈：人前不食背地偷食见人则避面色黄瘦此名鼠膈病，乃食过夜鼠兔之涎所致。用十大功劳叶名鼠怕草叶似蒲扇有五角角有刺焙干为末，每早空心服一钱酒下服至半月即愈。

318.心麻：此症自头麻至心窝而死或自足心麻至膝而死。方用小孩结粪阴干瓦上烧枯至烟尽为止。每服三钱，豆腐浆水调服或用川楝子烧灰一钱，黄酒送下。外用吴萸末热醋调。两足心一周时一换，以愈为止。此引热下行法最为神妙。

319.虱疡：一人临卧遍身虱出血肉俱坏渐生渐多，舌尖出血，身齿俱黑唇动鼻开。此虱疡也。方用，日饮盐醋数碗十日自愈。

320.热毒发斑：一人遍身发斑眼赤鼻胀气喘毛发硬如铜铁，此谓胃中热毒结于下焦症也。方用：滑石 白矾各一两 水三碗至一碗冷服即愈。外用吴萸末热醋调敷涌泉穴以愈为止最妙。

321.筋肉毒化：一人皮肤中如有蟹行走，有声如小儿啼哭。此筋肉之化也，用雷丸 雄黄各五钱 共为末掺猪肉片上火中烧熟食之即愈。

322.气凝：口鼻中气常出不散凝如黑盖，过十日后渐渐至肩胸与肉相连坚如铁石。方用泽泻汤日饮三盏连服五日即安。

323肢硬：身发寒热四肢坚硬如石敲之作钟馨声。方用吴萸二钱 先用热水泡过煎水木香二钱研末兑服自愈。

324.胸膈伏痰：见一物如两物或三四物，又见椅桌等物，平正视之反歪斜。歪斜视之反平正。用补泻寒热诸药不效。又服滚痰丸更不效者，此胸膈伏痰也。用酒煮常山五钱 党参芦三钱 甘草一钱 生姜五片 水二碗煎八分食远服吐痰而愈。

又有人见一物如两物此好食鱼鲜所致。食醋姜加紫苏水煎服数日效。

325.痰症：有人面肿如斗眼中见人只三寸长，此痰症也。用炒瓜蒂 红饭豆各一钱水煎服一二剂。使痰吐尽肿消即愈。再用党参 焦术 茯苓 半夏 各三钱 甘草一钱 陈皮五分 水煎服。

326.肉人：有人头顶生疮五色形如樱桃破则自顶分裂连皮剥脱至足。此症名肉人，常服牛乳自愈。 

有人眉毛摇动昼夜不眠呼唤不应饮食如常用大蒜二两捣汁兑酒饮自愈。

327.湿虫：有人皮肤手足之间如蚯蚓鸣，此水湿生虫也。用蚯蚓粪敷于患处一寸厚鸣止。再用薏苡仁 芡实各一两 白术五钱 生甘草三钱 黄芩二钱 附子三分 防风五分 水煎服即愈。此治湿则虫无以养，又有生甘草解毒杀虫，防风去风而逐瘀，附子斩关而捣邪，所以奏效入神也。

328.驱狐怪法：凡狐迷男女白日用口吸精夜间交媾如人。用真桐油搽阴处自去。或用珠兰根搽之则兽自死。即将兽肉晒干为末服之更妙。或灸鬼哭穴以病人两手大拇指用线齐头捆拢，用艾绒于两指缝中离指甲角一分半之处。名鬼哭穴。半在甲上半在肉上四处尽烧，一处不烧其疾必愈神效不可量也。并治一切邪祟癫狂胡言乱语u垣上屋寻死等症。再用丝绵一尺烧灰兑酒服。或开水服送下均效。

制邪鬼法于端午日午时用猪头血和明雄黄晒干收之或烧烟薰身或带身旁即能制鬼。

又法端午日以雄黄搽狗口鼻用樟木烧烟薰之其狗即能制鬼。

辟鬼火法：夜行时见碧火出没。此鬼火也。能夺人精气。用铁马镫敲动作响即灭。

鬼箭伤人或鬼打身痛有青色用断发擦之。发卷成团而硬者即是。用金银花一两煎水饮之即愈。

329.瘾疹方：有人为鬼气生疮百药不效后用狗骨烧灰二钱 栀子七个 灰面 椿芽各一两共为末醋调敷。切忌针刺。又方用炒山栀 炒灰面 炒桃枝七个共融作饼贴之。

有人忽见黑气入裤中似觉妇人阴户，一接而精即流出，符药不愈。忽一道人教佩麝香可愈。要真的方效。

凡男妇病邪物交独言独笑悲哭恍惚。方用明雄黄研细 苍术研细各一两 松香二两 。先将松香溶化以虎爪和各药末为丸。如弹子大。夜烧火笼中另病坐其上。以被蒙住露头在外扶住薰之。连薰三夜。邪物自去。愈后必然泄泻。多服平胃散自愈。内有苍术最能辟邪此仙方也。终身忌食螃蟹。

330.血风疮：有人遍身瘙痒抓破见血，此名血风疮。方用：南瓜去皮煮烂布包挤去水厚厚敷之。三日收功。又方内服消风散：荆芥 当归 防风 生地 苦参 炒苍术 蝉蜕 麻仁 炒牛蒡 煅石膏 知母各一钱 甘草 木通各五分 水煎服。外用黄连膏或摩风膏敷之神效。

又方枫子肉 蛇床子 各五钱 枯矾 点铜锡各一钱共为末加水银二钱和猪肉融搽之。并治坐板疮及癣疮虫疮甚效更速。

331.七窍出血：凡耳目鼻口一齐出血名曰上虚下竭死在须臾不及用药。先将冷水当面e几口。或妇女急分开头发以水e之，男子无发可分用粗纸数层冷醋浸透搭在颅门其血即止。或用灯心一茎蘸清油灸少商穴。内服艾柏饮。艾叶 柏子仁去油 山萸肉 丹皮 各一钱半 大生地三钱 白莲肉去心 真山药各二钱 泽泻一钱 生荷叶一张干者不效。水煎服。随用炙芪一两 当归五钱 煎浓汤加沉香五分磨汁，童便一盏兑服。血自归经，再加调理多有全活。 

332.口鼻衄血：有人因酒色过多，口鼻出血不止，势如泉涌。用荆芥烧枯研末 陈皮煎汤调服二钱即愈。或用白茅根煎汤常服。

有人口鼻出血不止，用多年尿壶火上烘热向鼻薰之立止如神。内服生地麦冬各一两煎服亦效。

333.背孔及肾囊出血：有人手背毛孔出血数日不止。又一人肾囊上毛孔流血数日。均用穿山甲炒研细末敷之，用布扎住即止。随服补血汤数剂全愈。

334.脐中出血：有人脐中出血并治齿上出血，俱用六味汤加骨碎补一钱饮之即愈。盖脐齿俱是肾经之位。骨碎补补骨中之漏，固有效果。

335.盗汗：有人睡后汗出遍身衣被皆透，二十年不愈。后用带露桑叶瓦上焙干为末空心米汤调服二钱。数次断根真神方也。 

336.衄血：有人伤寒病后鼻血三日不止，百药不效，后用四生丸 生地 生艾叶 生荷叶干者不效 生扁柏叶各等分共捣为丸。每服三钱立愈如神。

337.自汗：有人常自汗出。用五倍子 枯矾等分为末，口水调匀填脐中用布敷定立效。又用郁金研末，卧时蜜调涂于两乳即止。

338.风湿疹子：疹乃热也。切参术宜理血。初起必发热口渴状如红云一片与斑相同。但斑无头粒而疹有头粒，如虫咬之状。用叶天士先生方：元参三钱 当归二钱 升麻五分 甘草五分 葛根一钱水煎服。心火加黄连三分 肝火加栀子六分 肺火加黄芩 麦冬各一钱。又方：生地 牛蒡 丹参各三钱 荆芥防风 木通各一钱半 石斛 连翘各二钱 紫草茸 蝉蜕 郁金 犀角各一钱 西河柳叶五钱又名观音柳。水煎服。屡试如神。体虚不宜多服。 

339.气血消铄：一人沉闷无聊若有病状，遇一名医云此热症已极气血消铄。不急治一二年后必发大痈而死。惟每日食好梨一个，服至一年不可间断。依法治之而愈。

340.喉肿：有人喉内生红肿二粒如鸡肾大。用{砂 青黛 雄黄 冰片吹入即愈。此方九亲验也。

341.遍身瘙痒：有人遍身瘙痒如虫行，抓破见血或风热疹子成颗成片。先用香附子草取苗数斤切细煎浓汤乘热薰洗数次汗出痒止。常用亦可断根，其效如神。凡一切风热发痒皆治。外用苍耳子 车前子研末蜜水调敷。内服叶天士先生所定之方荆芥 防风各一钱 赤芍 银花 小生地各八分 木通五分 甘草三分 水煎服极效。

武当山碑刻神方亦效方用：胡麻仁 威灵仙 何首乌 苦参 菖蒲各三钱 甘草二钱 共为末每服三钱淡酒送下。

342.漏腮：有人腮边穿一小眼时发时愈名曰漏腮。内服荆防败毒散。外用夜合花树皮煎水洗。并用夜合花树皮捣融敷。再将夜合花根煎浓汤含口内。此人腮颊穿烂十年不愈照此治之收口断根。

343.偏正头风：有人患偏正头风二十年方用：生大乌头去皮四两 泡南星一两 共为末每服二钱 用薄荷七片盐梅一个煎水临睡调服。外再以是末同葱汁调贴太阳穴更妙。

又方：白芷三钱 天麻 防风各一钱 荆芥一钱半共研末煎服林屋山人验方也。

杨介先生都步丸用白芷酒洗为末炼蜜为丸弹子大清茶或荆芥汤下。忌鱼。

344.雷头风痛：头痛而起核块或头中如雷鸣者是也。方用川芎 白芷 羌活 防风 天麻 甘菊 薄荷 甘草。如不见效加地肤子 生姜酒水煎服。

林屋山人验方用山羊粪炒枯研末每服二钱酒送下百药不效服此即愈。如热痰头痛则用瓜蒌一个焙 牛蒡子四两共为末酒冲服效。

345.血风头晕：有妇人血风头晕欲死倒地不省人事。方用苍耳子草嫩心阴干为末，每服一钱酒调服神验。此物能通顶门故易奏效也。

346.头脑晕眩：晕眩虽然小症，然而大病皆起于晕眩，眼目一时昏花卒倒而不可救者也，宜早治之。用台党 半夏各三钱 白术 当归 熟地 白芍各一两 川芎 茱萸肉各五钱 天麻一钱 陈皮五分 水煎服数剂见效。此汤名防眩汤专治气血之虚不治头目之晕。宜常服方能见效。

347.摇头下血：摇头下血此肝风甚也。用防风三两 天花粉 蜜炙黄芪 羌活 白芍各五钱 犀角锉碎 甘草各一钱半 炙赤蛇蜕 钩藤 麻黄各一钱 共研末枣肉和丸梧子大，薄荷汤下五七丸。

348.鬈毛疮：有人头上生疮形如葡萄甚痛。此名鬈毛毒疮。用黄柏一两 乳香一钱半共为末，槐花煎浓汁调作饼贴于疮口，并用吴茱萸末热醋调敷两足口即愈。 

349.劈脑疳疮：一人头顶生疮或红或白甚至紫黑色。其人喉内有痰涎或能言或不能言。此名劈脑疳疮。用一木鳖子焙枯存性三分加顶上冰片四厘共为末吹入喉内痰即吐出而疮亦愈。 

350.火珠：发中生疖如珠相染不已，此名火珠。迟则难治。急用生萝卜捣烂好醋泡透敷之。此林屋山人经验方也。或用菊花叶捣烂调蜜敷之亦效。内服地丁饮一二剂立愈。

351.胎毒：小儿头面胎毒方用浮水石煅存性研末放碗内童便调匀用艾绒烧烟薰透以裹面均带黄色为止，俟冷用麻油调敷。虽十年不愈者敷三五日必愈神效无比。一切疮毒年久不愈者皆可治。

又方用白龙散水牛屎晒干烧枯存性搽患处即收水脱痂而愈。

352.石疖：头面红疖名曰石疖。用连翘 花粉 赤芍 银花 甘草 车前 滑石 泽泻各一钱 煎汤服。外用黄柏 川连 黄芩 共为末醋调敷效。

353.干疮：头上生疮干而无脓。用抱过鸡蛋壳名凤凰S烧毁存性研极细末麻油调搽。

354.千层疮：此疮生在头上好而复发生生不已。故名千层疮。俟破口时用新橄榄核烧灰和鸡蛋油以鸭毛调敷。

355.秃头疮：又名瘌痢疮方用香黄散。松香二两为末入葱管内用线扎定水煮融化，去葱研末 水飞黄丹一两 炒无名异一钱 炒宫粉一钱 轻粉三分共为细末香油调搽。并治头面黄水疮俱极神效。有人单治此症单方。先用刀将疮剃破以熟荞面将头上四围高高敷之。取一雄鸡血宰杀以热血灌入头顶数日生肌而愈。

356.头角生疮：头角太阳生疮当日头重如出二日即变青紫三日青至心胸而死。此症有因食煎炒厚味或服热药而生者。初起用金银花二斤煎汤饮数碗方可解其毒。然必溃烂再用金银花 元参各三两 当归二两 甘草一两水煎日服一剂。七日始可收口。又手脚指头生疮亦多不救。亦可以此方治之。 

又有人两太阳陡起红疮，用手抓破出血如线不止。用瘦猪肉一厚片贴之即止。或用穿山甲炒研细末搽亦止。内服元参地黄汤即愈。

357.癞子神方：俗名瘌痢。治好能长头发，郁澄齐先生试验传出。先用米泔水加明矾 花椒 葱头煎汤薰洗。又用黄牛门牙数枚醋泡炭火煅炼七次成炭研细末加熟明矾少许。亦研末用柏油调搽几次即愈。并治脚痔亦效。

358.发颐：两腮发肿不作酸痛者名发颐。用天麻 白芷 防风 荆芥各一钱 送服醒消丸三钱而愈。此林屋山人方。

359.耳病：耳内如有虫走或血水流出或干痛难忍方用蛇蜕皮烧存性研末吹之立愈。此经验秘方也。

360.耳定：耳内生粒如棉花子大极痛名耳定方用人指甲瓦上焙枯存性研末加牙色梅花冰片少许吹入极效。

361.耳部外疮：有人耳外生疮用黄柏末五钱 马齿苋一两为末敷之。

362.耳蕈、耳痔、耳挺：耳痔、耳蕈、耳挺此症或肝经怒火肾经相火胃经急火凝结而成微肿闷痛色红皮破触之痛引头顶用{砂一钱 轻粉 雄黄各三钱 冰片五厘研细末水调浓用谷草细梗咬毛蘸点患处。并用栀子 川芎 石膏 当归 牛蒡子 柴胡 酒芍 丹皮 甘草各二钱 黄芩 黄连各五分 水煎食后服。

363.耳下生疮：有人耳下生疮其大如桃时出脓血数年不愈。后用铅粉掺之三日收功。

364.耳破挖伤：金头蜈蚣一条焙存性研末吹入立效。又方冰片 胭脂烧灰煅粉 牡蛎共为细末。用骨簪点香油蘸药末入耳内即愈。

365.洗眼仙丹：此方得自仙传。凡肝虚目疾虽双目不见。洗至年余复明。平日宜养心息气。切忌恼怒。洗眼方多药与洗期各有不同。为此方和后方治愈数百人神效非常不可轻视。方用青皮五钱 干者色微青黑方是，红是陈皮洗之不效。煎水每逢洗期诚心斋戒。早中晚三时先薰后洗。日期列后正月初三 二月初四 三月初四 四月初九 五月初六 六月初四 七月初三 八月初九 九月初十 十月初二 十一月初八 十二月二十四。t月同前期。

又方此方亦由神授专治肾亏目疾。业已治愈多人。虽双目不见亦可复明。与前方药料洗期虽有不同而神效则一如。照前方洗有一年尚无功效者即是肾虚。照此方洗至年余，必有奇效，屡试如神。方用皮硝五钱 净水两钟煎成一钟。每逢洗期早中晚三时诚心斋戒，先薰后洗。日期列后：正月初三 二月初一 三月初三 四月初四 五月初五 六月初四 七月初三 八月初五 九月十二 十月十三 十一月十四 十二月十二t月初二 十六两日。

366.双目不明：双目不明方用方用黑豆一百粒 黄菊花五朵 皮硝六钱 水一钟煎七分常热薰洗，五日换药再洗。一年后可以复明。平日戒茶并戒恼怒。

367.青光瞎眼：青光瞎眼人望如好眼自觉不见者是也。方用白羊肝一副 竹刀切片 黄连一两研末 熟地二两 同捣为丸梧子大。食远茶服七十丸。日三服。崔承元病内障丧明。有人以此方报之服之遂明。

又方菟丝子 补骨脂 巴戟天 川牛膝 枸杞 肉苁蓉各一两 共为末加青盐二钱 用猪腰子一个切开半边去筋膜入前药末一钱将线扎紧用陈酒蘸温烧热食之。初起最效。

368.瞳仁反背：瞳仁反背。若眼珠已有白点便不验。方用蜜蒙花 蝉蜕 白谷精草 郁李仁 石膏 石决明 生草决明 甘草 白谷白凡各四钱 珍珠四分另为末。以上共为末分两不可加减和猪瘦肉二两捣烂煮服。即时发冷者其光必转。若光未尽转再服一剂必愈。愈后宜服镇精丹。石膏 蝉蜕 栀子 槐花 白菊花各一钱 生地 蒙花各二钱 草决明一钱半 甘草五分 煎服。

369.蒙眼：两目夜不见物俗名鸡蒙眼。此肝虚也。方用黄蜡不拘多少溶汁取出入蛤粉相和得宜。每用二钱以羊肝二两劈开掺药在内麻绳扎定水一碗同入铜器内煮熟，乘热薰眼候温连肝食之。日服两次。以愈为度。其效如神。

又方羊肝煮熟蘸百草霜食二三次即愈。

370.肝热目痛：龙胆草一味用瓦器熬成膏，点入眼内。瞽目俱能点去云翳。不可以平淡而忽之也。又方观音梦授方用夏枯草炒二两 醋炒香附二两 炒甘草四钱 共为末。每服一钱半清茶调下。数日即愈。屡试即愈。夜间痛甚者更效。

371.肾虚目痛：肾虚目痛用四神丸。甘枸杞一斤 用好酒浸一夜，分作四起。一起以川椒伴微炒。一起以小茴香拌炒。一起以芝麻拌炒。以上三起去拌不用。一起以净青盐二两研末拌炒。盐即入药，外加当归头 生地 白菊花 白术 白茯苓各四两共为末。每于午饭后开水服三四钱。久则目如童子。屡试如神百无一失。

372.目昏多泪：吕仙方治目昏多泪。用生地 熟地 川椒去子闭口者不用各等分为末。蜜丸如梧子大。每服五十丸。盐米饮空心下。两月后目如童子。

373.两目不闭：一妇人因受惊吓两目昼夜不合后用郁李仁三钱酒煮服尽醉而愈。神效。

374.目中胬肉红筋白膜云翳诸症：王晋三先生所选秘方。治目中胬肉、红筋、白膜、云翳等症。消障救睛散:生石蟹研细 连翘各一钱半 羚羊角 草决明 防己 茺蔚子 白蒺藜各一钱 酒炒胆草 木贼草 各五分 甘菊花八分 水二钟煎八分。食远服。此方能消胬肉及一切红筋、白膜、云翳等症。立见功效。百无一失并治厥阴风火上攻头痛等症。

375.陡急生胬：眼中急起胬肉，此症不过半日即遮白眼，一日即遮黑眼。用刀上铁锈滴凉水少许，用筷子头磨起锈水，点患处频点频开。

376.眼生红子：有人白眼珠上生一红颗，顷刻头面皆肿。用真熊胆二粒米大开水调服立刻平复。

377.目中流血：有一妇眼中出血如射或沿鼻流下，月经不行。乃阴虚相火妄动之症。用当归酒炒 生地酒炒 酒炒芍 炒黄连 炒黄柏 炒知母 炒黄芩 木通 侧柏叶 柴胡 桃仁 红花各一钱 水煎服。次日即愈。

又方用四物汤加龙胆草减半煎服即愈。

378.偷针眼：眼边忽然红肿发痒，名偷针眼。于背上第三节骨两旁名膏盲穴。必有红点，用灯心蘸香油烧之即愈。或用梳背刮之，红点自现出也。方用蛇蜕皮 肥皂水洗净浸醋贴之立愈。或用臭虫血点搽甚效。

379.斗睛：小儿斗睛黑眼珠呆而不动者是。用西牛黄五分 炮附子 肉桂 全蝎洗炒 川芎 石膏各一钱 白芷 藿香各二钱 共为末。蜜为丸。芡实大每服一二丸薄荷汤下。

380.眼漏流脓：眼漏流脓方用龙胆草 当归各一钱为末温酒下。

381.烂弦风：眼边湿烂红肿曰烂弦风。用铜绿三钱研末 生蜜浓调涂粗碗内用艾叶烧烟将碗覆艾烟上薰之，须薰至铜绿焦黑为度。取起冷定以人乳调匀饭上蒸过搽之。诸药不效者用此如神百无一失并治痘后风眼。 

382.眼珠暴出：眼珠暴出方用。淫羊藿 威灵仙各一钱水煎服。

383.眼珠缩入：眼珠缩入方用老姜烧热敷眉心即愈。

384.眼胞痰核：眼胞痰核此症生眼胞皮裹肉外大如枣，小者如豆。推之移动皮色如常硬肿不痛。内服化坚二陈丸。陈皮 半夏各一两 生甘草 川连各三钱 白僵蚕二两 白茯苓一两半 共研末。荷叶熬浓汁为丸。如梧子大。每服二钱白滚水下。外用生南星和醋磨浓汁搽之。

385.脑漏：鼻流臭水名曰鼻渊。又名脑漏此症从脑顶一股酸气由鼻孔而下臭不可闻。用真松花粉时时嗅入鼻中。有人患此数年百药不效，以此治之半月断根。

386.鼻疮：鼻中生疮以苡米 冬瓜煎汤当茶饮。神效无比。外以杏仁捣成膏用人乳调塞鼻内。又黄连膏更效。黄连膏方用黄连 黄柏 姜黄 各三钱 归尾五钱 生地一两 用香油十两将各药熬枯去渣。用夏布沥净。再加黄蜡四两溶化离火搅匀候冷鼻内干燥。如火者用此搽之立效。 

387.鼻痔：鼻中生痔方用甜瓜蒂四钱 甘遂一钱 枯矾 螺壳灰 草乌灰 各五分 共为末麻油调作丸如鼻孔大。每日以药塞一次痔化为水肉皆烂下即愈。或用冰片 藕节连须瓦上焙枯研末调敷入鼻中尤妙。

388.人中肿大：人中肿大方用生蒲黄二钱 川连一钱 梅花冰片五分共为末。麻油调搽再用 生靛叶汁洗之。

389.口角生疮：蔡医博秘方用炒砂仁壳放瓦上火焙研敷搽即愈。内服天冬麦冬元参蜜丸噙化。 

390.口角流涎：脾冷口角流涎用焦术 青皮 炮姜各五分 法半夏 木香 丁香各一钱煎服。

脾热口角流涎用滑石 扁豆 茯苓 石斛 各三分 川连二分 葛根一分半 焦术五分 甘草一分 共为末灯心汤调下。

391.舌上出血：舌忽然出血如涌，或紫或黑由心火上炎以至血热妄行。用六味地黄汤加槐花三钱煎服。外用茅草根 生车前子 乱发灰吹擦立止。以锅底百草霜敷之更妙。

392.牙痛：竹叶膏治牙齿疼痛风火虫三种悉皆治之。方用生竹叶一斤 生姜四两 白盐六两 先将竹叶熬出浓汁，又将生姜汁同熬去渣，入盐熬成膏。收贮。如遇牙痛用擦二次其效如神。

西岳莲花峰碑中抄出擦牙仙方用皂角 生姜 地黄 旱莲草 槐角子 荷叶蒂 细辛 青盐 各一钱 升麻五分 共研末擦患处神效屡验。 

风火牙痛苋菜根烧灰敷之极效。

虫牙作痛方用明雄黄末二两 麻油四两 调匀含口片时吐出再嗽数次即愈。有人虫牙痛不可忍饮食不进百治不验。用此断根屡试神验，治虫牙第一仙方也。再用五倍子煎浓汁含嗽数次其虫立死更妙。

392.走马牙疳：牙根腐烂名走马牙疳。凡大人热病后，小儿痘疹后火毒流于胃经致有此患，势甚危急。甚则落牙穿腮透鼻，二三日即能致命。故有走马之名言其骤也。此症有五不治。不食烂舌根不治，黑腐如筋者不治，白色肉浮者为胃烂不治，牙落穿腮鼻臭不堪闻者不治，山根上发红点者不治。如是危险命在须臾。急用生大黄三钱丁香十粒 绿豆二钱共研末热醋调敷两足心最为神效。

金鞭散：绿矾五两煅赤透 人中白煅三两 明雄黄二两 真当门子一钱 冰片一钱 先将银针挑破捻去毒血然后将药敷之吐出毒血恶涎方能愈也。

赤霜散专治走马牙疳用红枣一枚去核入红砒一粒如黄豆大。杂好入瓦上灰火炙至枣枯烟尽为度。取出碗盖住候冷加顶上冰片一分研末。将患处洗净吹入速效如神。久烂之孔生肌亦速此方较前方简便而极效验乃林屋山人秘传也。

人中白散治男妇大小走马牙疳并咽疼腐烂红赤舌肿龈臭脓血牙床溃腐等症极效方用。人中白 儿茶 青黛 硼砂各一钱 薄荷 元明粉 马屁勃各五分 冰片二分共研细末放舌上无渣为度。掺之如病重加牛黄三分珍珠五分其效更速。喉症用笔管吹入。日三夜二次甚妙。较以上二方更为效验。

393.青腿牙疳：牙痛腿肿名青腿牙疳此症两腿形如云片或红或青大小不一，痛而肿硬，步履艰难其毒上攻以致牙根腐烂甚至穿腮破唇，虽高声说话亦痛。牙内用人中白散治之。腿上用清凉膏即芙蓉叶调蜜敷之。内服六味地黄汤去山萸加茅根服十剂。

有人患青腿牙疳痛苦八年不愈。一乞食道人用艾火在耳门边肉尖上 蒜片隔住连烧五下。立时全愈神妙非常。左痛烧右。右痛烧左。或两耳俱烧无不奇效。

牙根肿痛以银针刺破出血。内服龙胆泻肝汤获愈。九自己验过。

394.骨槽风：牙腮疼痛初起不红不肿久则溃烂或有骨出此名骨槽风，乃阴疽也。最忌寒凉宜用二陈加阳和丸煎服。犀黄丸。每日轮服内用推车散收功用保元汤加川乌煎服。屡试如神。此经验神妙方也。

395.齿痈：牙根胬肉渐长此名齿痈症用生地汁 皂角煎汁搽之。或用朴消末敷之亦消。

396.髓溢：齿长数寸名曰髓溢方：真白术为末 人乳拌蒸服之即愈。此孙真人千金方也。

397.软牙疮：软牙疮此症小儿多生用生蚬四个。撬开取肉先将壳烧枯和蚬肉捣烂敷之甚效。

398.羊须疮：羊须疮方用旧棉絮胎烧灰麻油调搽立愈。

399.下骸脱落：此症起于肺肾虚损，元神不足或谈定高兴忘倦一时元气不能接续所致。须平身正坐令人以两手托住下骸两脑后后送上关窍随用布条兜住务须避风至要。若受风邪则痰涎上壅口眼歪邪则难治矣。外用天南星研末姜汁调搽两腮颊一夜即上次日再用党参 白术 茯苓半夏 各五钱 当归二钱 僵蚕二钱 天麻 陈皮各一钱 川芎八分 甘草三分 附子六分 灯心十四条 生姜三片 水煎服。

又方用白术一两 防风五钱 水煎服半刻即上其效更速。

400.颈硬：颈项直硬不能转侧此肝肾两脏受风故也。方用木瓜 没药 乳香 生地 黑豆煎服。

401.鼻渊：苍耳散治鼻流涕不止名曰鼻渊方用辛夷仁半两 炒苍耳子二钱半 香白芷一两 薄荷五分共为末每服二钱用葱茶下食后调服。

402.防疫：避瘟杀鬼丸方用炙虎头骨五两 朱砂半两研 鬼臼一两 雄黄半两研 皂荚炙一两 雌黄研半两 芜荑一两 右七味筛末以蜡蜜和丸。大绛囊盛系肩。男左女右家置屋四角，朔望夜半中庭烧一丸。忌生血物。

外台治瘟方：瘟疫转相染著至灭门延及外人无收视者方用。赤小豆 鬼箭羽 鬼臼 雄黄 丹砂各二两 右五味捣末蜜丸如小豆大。服一丸可与病人同寐。

403.斑症：人有一时身热即便身冷而满体生斑如疹者，乃火从外泄而不得尽泄于皮肤故郁而生斑。人尽以为热也。用寒凉泻火之药不效者。有斑不得消而死者，亦可伤也 。用元参 麦冬各一斤 白芥子 沙参各三钱 升麻二钱 白芷一钱 丹皮五钱 水煎服。一剂斑势减。二剂斑散 三剂斑影尽消矣。此方妙在元麦以消斑，亦妙升麻多用引元麦入皮肤奏功。

404.冻疮：冻疮船夫、脚夫、农夫多有是疾。兹选良方数则列左。方用橄榄核烧存性研末加轻粉少许，香油调搽神效。马粪煮洗亦效。

秘方用蚶子壳煅研极细以麻油调搽湿则干掺数日痊愈。

伏暑时处暑后捣大蒜为泥敷上年生过冻疮之处连敷数日则肉上起泡破皮。虽极寒不得再生。此方传船夫、脚夫预防未病亦功德也。

405.大麻风：大麻风者身上必麻木之处针之不痛。然后发见与外。若不麻木则非麻风。身虽麻木数月即发见与外虽重易治。若年久病深坏形变貌鼻塌肉崩，手指脱落、足底穿烂则难治矣。江西萧晓亭先生著有麻风全书亦可参看。兹将曾克广五服方。得自良医已经验过多人医治疯癞恶疾活人甚众。屡试屡验真神妙方也。

初服方：羌活 苍术 防风 荆芥 银柴 元参 赤芍 黄芩 白藓皮 枳壳 银花 甘草水煎服四剂。

次服方：羌活 细辛 白芷 生地 防风 知母 黄芩 川芎 甘草 水煎服 二剂。

三服方：大黄 朴硝 银花 桃仁 枳壳 元参 黄连 黄柏 黄芩水煎服三剂。

四服方：荆芥 防风 川乌童便浸米泔煮 白附子姜汁蒸 天麻 僵蚕姜汁蒸 蒺藜水提过炒去刺 独活 元参 大麻仁洗去土炒 苦参 赤芍 黄柏 银花 甘草 枳壳 大枫子水煎服。十剂以上依次空心服俱不加引。

五服丸：元参 枳壳 白芷各二两 赤芍 银花各一两 大麻仁 蒺藜 大枫子各一斤 独活二钱 制川乌一个 北防风十两 以上共研细末。蕲蛇十二两去头尾用热酒浸三日 秋冬浸六日，浸发松后去骨蒸熟焙干研末和前药蜜为丸每日早午晚三次各服四钱茶送下。

皂刺散：一人得麻风恶疾双目风盲，眉发俱落。鼻梁倒塌。遇一异人传方用皂角刺三斤烧枯蒸一时久晒干为末。每日饭后服二钱 大黄煎浓汤调下。半月后眉发再生。目明肌润。

秘传漆黄蟾酥丹：鲜螃蟹四个 真生漆一斤 真蟾酥 明雄黄各二两 先将磁装蟹次入漆封口埋在土中十四日足。方取开看二物俱化成水去渣净。将水入锅漫漫火煮焙干为细末。方入雄黄 蟾酥二味末搅匀，磁罐收之。每日空心临卧各一服好酒送下二钱。不过一月其疮全愈除根。妙不可言。治大麻风如手取之之妙。况所费不多末轻忽修合。亦勿妄传匪人密之珍之。

大麻风.白花蛇丸：白花蛇一条 乌梢蛇一条 并去头尾生用 防风 蝉蜕去泥土 生地 川芎 苦参 枸杞 槐花 银花以上各二两 白蒺藜 全蝎醋浸一日去盐味 北细辛 蔓荆子 威灵仙 何首乌 胡麻仁 金毛狗脊 川牛膝 乌药 天花粉 川连 黄芩 栀子 黄柏 连翘 牛蒡子以上各一两 炒漏芦半斤去苗洗净四两 荆芥穗半两 上头面者加白芷一两 肌肤溃烂者加大皂角一两 共研末米糊为丸。桐子大。每服五六十丸茶送下。午后临卧各一服。

疠风方：镇江丁参领得此秘传治之全愈。又以医治多人多人无不取效如神。但患此症者眉毛若尽脱落其症难治。若眉毛未脱虽手足节骨有塌损者，皆可取效。若初起未深之症百试百效也。先汤药四剂。每日一剂。服完再服丸药，每丸一钱加枫子膏。春秋八厘 夏六厘。冬一分。

汤药方在；陈皮 白芷 苦参 天麻 秦艽 川续断 防风 荆芥 羌活 风藤 苡米 牛膝 当归 海桐皮 苍术 木香 桂枝 连翘 甘草 各三钱 黑枣二枚。水二碗煎至一碗服。渣再煎二次服。

丸药方：大胡麻 小胡麻 白蒺藜各一斤四两 苦参一斤 防风 荆芥各八两 当归 苍术 续断 牛膝各四两 共研细末水叠为丸。每日早午晚三服。每服三钱或二钱照数加枫子膏。L圆搅以细茶送服。

枫子膏：大枫子去壳取仁铜锅内炒至三分红色 七分黑色为恰好。大过无力，不及伤眼。炒后研成细膏如红砂糖一样。用铜锅水加适宜，火上熬至六滚倒在纸上放地上面以物盖之听用。

406.肠痈：肠痈有生于肠内者，腹内胀急大小便牵痛如淋转侧摇之如水声。溃后则脓从大便出。有生于肠外者，肚脐肿痛作胀或一足湾曲口有臭气或脓自脐出。甚则肠穿有虫自脐中出，势难为计。初起宜用牡丹皮散以消之，溃烂则用参芪内托之剂。或多服六一散至神至稳之方也。牡丹皮散：丹皮五钱 苡米一两 瓜蒌仁二钱 桃仁二十粒 水煎服。千金方也。或单用皂角刺八钱酒水煎服，脓血从大小便出而愈此单方也。

407.疳蚀：遍身肢节生疮此名疳蚀。因风寒所博气血凝滞故也。方用蚕网一个入矾五分 每矾一两另加陀僧五钱 白芷一钱 研末用蜜调敷即愈。

408.疔疮：疔疮不一辨别颇难以生黄豆令病人嚼之，如无豆腥之味即是疔疮。先以红芽大戟嚼融敷之立刻止痛。内服地丁饮：紫花地丁一两 白矾 甘草各三钱 银花三两煎服。各疔俱效。有人生红疔已走至乳旁服之立愈真神方也。

头面诸疔救唇汤：紫花地丁 金银花 各一两 白果二十粒 桔梗 甘草 知母各三钱水煎服。至重三剂必愈。此方治头面口角疔毒俱效唇疔更妙。

有人唇口生疔七个头肿如斗心闷神昏，百药不效。后有人云名七星赶月疔。用蛔虫捣烂敷之。顷刻疮口流出黄水肿消神清。次日痊愈。更有生蚬肉捣融敷即消。雄鸡冠血点上均效。活大蛤蟆肝贴之立消。对口疔似亦可治。

拔疔根方。疔毒重者好而复发，此疔根未出故也。急用蓖麻子三粒 乳香一分共捣烂用饭和饼贴之。少时疔根自出。

409.杨梅疮：霉疮最毒治不得法多数缠绵不救。今得至稳至灵治杨梅疮第一妙方。忌醋、青椒及一切发物半年。方用：红枣丸以红枣三斤以杉木作柴煮之煮熟剥皮去核，多取烧过杉木枯炭磨细末和枣肉捣匀为丸如弹子大。每日任意服之。不可间断。虽疮毒满身，结毒穿顶，穿鼻溃烂不已，多年不愈者，服之大有奇效。愈后再服两月断根。按红枣能解丹石之毒。杉木专祛湿热之功。是以奏功如反掌也。 

外用洗药方：生甘草 金银花 苍术 白芷 藿香 槐花各二钱 煎水洗之。

又汤药方用土茯苓一两 木通 白藓皮 防风各一钱 宣木瓜 苡米仁 金银花各二钱 皂角子四分 水煎服。每日服一剂。以愈为度。忌醋、椒、茶及一切发物半年。屡试如神。

又方：大黄一两 炒穿山甲 川厚朴 白芷 大枫子仁 花椒 甘草各三钱水煎兑酒服毒气从大便出。七日痊愈。戒忌与上同。

410.鱼脐疮：窄而长肿而黑者是名鱼脐疮。此因风毒蕴结或气血凝滞或误食人汗所致。方用腊猪头骨烧枯研末 生鸡蛋白调搽数日即愈。

411.蜘蛛疮：形如蛛网痒不可忍。用豆腐皮烧枯存性香油调搽。

412.蚯蚓毒：蚯蚓毒症似麻风令病人站在风炉旁脸绿者是也。用盐汤洗。内服淡盐水一碗极效。

413.蚂蚁毒：形如珠颗成片成串或红或白破则流水好而复发。用穿山甲瓦上焙枯研末香油调敷。虽多年不愈无不神效。

414.葡萄毒 ：一小儿年六岁额上忽起一颗紫色形如葡萄。顷刻周身皆有。一医云此葡萄疔毒。一见鼻血即死。因小儿饮食言笑如故。病家不信至夜半忽鼻中血如涌泉而死。其疮发无定处。总系热毒内蕴。法宜解毒凉血汤。外用吴萸热醋引热下行至妙或用水银擦之自落。

415.瓜藤疮：一身十余个牵连是名瓜藤疮。方用尖尾芋 茄子叶 五月艾 葱姜共捣烂醋煮敷擦。

416.天泡疮：形如水泡者是名天泡疮。方用莲蓬烧枯 井底泥调敷神效或用荷花瓣贴之。

417.黄水疮：黄水疮初如粟米痒而兼痛，破流黄水浸淫成片流处即生。由脾胃湿热外受风邪相搏而成。发于心下者若不早治难治。宜用青蛤散，方用蛤粉煅一两 青黛三钱 熟石膏二两 轻粉 黄柏各五钱 共研末。先用香油调成块，次用凉水调稀涂之神效。并治鼻中生虫。

418.热疮：热疮其色红而作痛者是。用男子尿桶中白霜敷上立刻清凉止痛。

419.漆疮：杉木屑煎水洗。用活螃蟹黄 滑石和蜜调敷甚效。此秘方也。或用白羊乳搽之。内服大黄三钱 枳壳二钱 芒硝一钱水煎服，以泄为度。或用橄榄叶煎水洗立刻消愈。白果树叶亦效。

420.癣疮：癣疮单方用荔枝核磨醋将癣抓破搽之，虽痛不妨。用珠兰花叶时时擦之，半月断根。又方青矾炒研加猪腿汁和融再炒再研老姜切片蘸药擦之大痛即愈。小儿生癣用青黛 黄柏 枯矾 雄黄 百药煎 硫磺 研末香油调搽，名换形散。

421.疥疮：疥疮神验妙方通治五种疥疮干湿虫沙脓第一神方。并治一切湿热诸疮。有人遍身脓疥时发时愈，缠延三载百药不效。用此三日而愈。从此断根。方用：胡桃仁连皮一两 大枫子仁五钱 水银三钱共槌极融烂。先用此药一钱不可多用，放在手心擦匀将左手心在肚脐眼上顺着摩擦不可倒擦至手心发热即止。再用此药一钱放右手心在肚脐上照前摩擦至肚腹滚热即止。每日一次疮上不擦。轻者二日即愈。重者三日断根。每早用真川椒开口七粒滚水空心吞服。三日其水银入椒内从大便而出。再用川椒末铺席上被盖睡卧水银即从毛孔而出。此法最妙。又宜服补脾健胃之药而愈。

422.疮痛不寐：疮痛不寐有人遍身生疮疼痛手足尤甚并粘着衣被不能安睡。用菖蒲二斤晒干为末掺卧席上仍以被盖卧且不粘衣又能得睡五六日愈。

423。疮自走动：朱砂研末 取倒回虫一条共放手心研如泥敷疮上即时收回原处。倒回虫倒行墙其中基中多有。此方传自西域老僧。屡试屡验。

424.蛇毒疮愈后复发：有人两足生疮冬月则愈夏月则发，臭烂疼痛久不断根。一道人云：此是蛇毒。用活蛤蟆捣烂敷之。日换三次。后见一小蛇在疮中取出愈。

425.疮臌：因疮毒后腹胀如鼓名曰疮臌。多由患疥疮薰奄之后其毒归腹而成。切忌沐浴。用白僵蚕五两 红枣五两 先用水煮枣一二滚。取枣汤将僵蚕洗净。将枣去皮核捣烂取净枣肉二两 以僵蚕晒干为末二两共捣为丸。仍用红枣汤送服，服完痊愈。倘鼓胀危急不及待药。与服大活蟹四五只。约重一斤余蒸食饮酒盖暖睡下半日。后身上发疮更甚而鼓全消。然后将疮治愈。夫鼓胀死症也。疮可易愈也。 

425.疮不收口经验三方：用蜈蚣一条焙干为末麻油调敷，数日收口，止痛如神。又方用鳖甲瓦上焙干枯存性研细末掺之，即收口生肌神效之至。又方：用五倍子焙枯存性研末，好醋调匀摊布上贴之，用细布糊纸一层以免去气神效。 

426.疮口坚硬疼痛：凡疮毒久不收功。疮口坚硬疼痛名曰翻花起肛。取癞蛤蟆破腹刺数盖疮口。轻者日换一次。重者换两次。内服醒消丸止其疼痛。每服三钱陈酒送下。倘口硬孔深取牛蒡子草或紫花地丁神捣烂敷之其效如神。如有血出三七末撒之。每日葱椒汤煎洗。此林屋山人经验秘法也。

427.横痃：又名鱼口、便毒。又名外疝生于小腹两旁大腿缝中。形如腰子皮色不变。按之坚硬而微痛者是也。每日用皂角刺六钱研末布袋装好，同糯米二合煮粥时时服之。轻者三四日全消。外用五倍子新瓦上焙干研末好陈醋调匀摊布帖之。过夜即消。

溃烂久不收口贴之亦效。屡试如神。大忌开刀三百日死。若红肿而痛查痈毒治之。外贴凤仙膏最妙。

428.坐板疮：西域老僧秘传芦荟散专治诸疮毒水淋漓不干及坐板疮甚效。芦荟一两 甘草五钱 共研细末先用豆腐淋水洗净。将药敷上数日而愈。洗药以芫花 川椒 黄柏煎水洗之即消。

429.外科外治要方摘要

肥皂膏：治一切无名恶毒。方用生肥皂去子弦与筋捣烂，好醋和敷立愈。 不愈再敷。奇验无比。

430.赤豆膏：治一切疮毒。未成即消，已成即愈。方用真赤小豆四十九粒为末加苎麻根末金额鸡蛋白调敷。一日一换。

431.大蒜膏：治恶疮肿痛叫号不眠。方用：独蒜头数颗捣烂麻油拌和厚敷疮上。干又换敷毒消痛止如神。

432.芙蓉散：治一切痈疮疔疖热毒皆治。疮色白者勿用。方用：木芙蓉花叶晒干研末。每末一两加赤小豆一钱，同蜜调敷四围留疮头不敷。干则随换。初起即消。已成未穿，已穿易敛。无不神效。

433.凤仙膏：治对口发背鱼口便毒及一切无名恶毒并瘰疠初起如神。方用：凤仙花连根洗净风干，槌去自然汁入铜锅内不用加水，尽原汁熬稠敷患处。一日一换。诸毒初起，虽肿大如碗二三次即消。已破者勿用。

434.水仙膏：治对口发背乳痈鱼口便毒及一切恶毒。无论已破未破均极神效。凡悬痈诸疮久不收口者立能止痛生肌百发百中。水仙花兜用黄糖或红糖亦可，和捣如泥敷之。要鲜者佳。

435.菊花饮：治疔毒圣药，有起死回生之功。凡对口发背一切无名肿毒红色热痈亦神效。阴疽色白平塌勿用。白菊花捣自然汁滚酒冲服，盖被睡卧出汗，毒散。渣敷患处如无鲜者，即用药店中干白菊花四两 甘草四钱酒煮温服亦可。

436.瓜蒂散在；治痈疽大毒及一切无名恶症。陈年南瓜蒂烧炭酒冲服。再用麻油调此炭敷之立愈。

437.远志膏：治一切痈毒初起屡试神效。远志肉去心二两酒煮捣烂如泥敷之。用油纸隔布扎定过夜即消。

438.银花饮：治对口发背鱼口便毒及一切无名肿毒大有奇功。忍冬藤生采五两木槌捣烂加甘草一两同入砂罐内水二碗慢火煎至一碗。入无灰酒一碗再煎数沸去渣分为三服。一日夜服尽，以大小便通利为效。再将金银花藤叶捣烂少入白酒调搽四围中留一孔泄气。

439.松香散：治小儿胎毒及瘌痢疮并治男妇一切湿疮，有人施送四十余年神效无比。方用老松香炒二两 黄丹微炒一两 炒透铅粉五钱 真青黛一两 白矾二两 人发少许同烧以枯为度，共研细末。湿则干敷，干则用麻油调搽。

440.牛粪散：治湿热诸疮毒水淋漓久不收口并小儿痘疮破烂百药不效用此如神。亦名白龙散。黄牛粪焙干为末，干则用麻油调搽。湿则干掺。愈后无疤痕。

441.鸡腰膏：治小儿胎毒及头面耳前耳后一切湿疮并羊须疮。屡试如神。大鸡腰子一对蒸熟去皮枯矾三分共捣融加顶上冰片二分敷之。

442.鸡蛋油：此油最能杀虫诸疮破烂痒不可忍或不收口者搽之神效。鸡蛋数个整个煮熟，去白用黄干煎焦枯。以滚开水半杯冲入，油浮水面取出透火气听用。

443.牛牙散：治一切痈毒大疮初起者用之神良。并瘌痢头疮及脚下破烂神效。取已死黄牛门牙数枚以三钱为度。将牙烧红浸醋内。烧三次浸三次研末候冷，冲酒饮之，睡出大汗。次日全消。或腹泻。再用败毒散服之立愈。初起三日内俱可治。活人无算。并治瘌痢头疮并脚下烂多年者用真麻油或鸡蛋油调敷。

444.鸡蛋饮：凡肠痈发背脏毒鱼口等症初起三日之内照服一方，即行消散。如毒势壮者接连三服。无不尽消真神方也。皮色不变者勿服。鸡蛋一个倾入碗内搅匀入芒硝二钱蒸服。用好酒送下。 

445.鲫鱼膏：治诸疮肿毒溃破流脓，并治脚生鸡眼俱极神效。乳岩以及一切色白阴疽忌用。净巴豆肉六两 蓖麻子去壳六两 香油一斤半 蛤蟆两个每个衔人发一团 活大鲫鱼五条 先将巴豆 蓖麻子入油内浸三日。再将蛤蟆浸一宿，临熬时入活鲫鱼共熬枯去渣净。慢火熬油滴水成珠，离火倾于净锅内，再加铅粉二斤半。乳香五钱 不时搅动冷定为度。用时重汤炖化薄纸摊贴。永戒食蟆。

446.蜈蚣膏：治一切已破无名恶毒。无论久近轻重贴之数日即能拔毒生肌。有起死回生之妙。并治毒蛇、疯犬即百虫咬伤俱极神效。大蜈蚣（长四五寸者八条、小者用二十条） 上木鳖子二十四个 真麻油一斤 。将蜈蚣 木鳖子放麻油内泡三日。用文武火熬起青烟将渣捞净（不净贴之作痛）加入黄丹四两，用柳枝不住手搅动。熬至滴水成膏。用罐收贮浸冷水中数日，拔去火毒。用时以布摊贴。

447.红膏药：专治疔疮疡子并铜铁竹木瓦石入疮入肉。屡试如神。银珠一钱 蓖麻仁二钱 嫩松香五钱 黄丹一钱 轻粉五分共捣如泥贴患处，膏盖之自能拔毒收功。

448.白膏药：治一切无名肿毒并小儿胎毒黄水湿疮。功能拔毒生肌屡试神验。凡湿疮无皮红肉现露。日久不愈者更效。顶上炉甘石炭火内烧五柱香久。研末摊地上一日冷透火气。用生猪油和匀捣融摊贴。 

449.秘传黄明膏：治对口发背鱼口便毒及一切痈疽肿毒。未成即消已成即溃，拔毒生肌最为神效世传秘方也。牛皮胶一两入铜器内好醋和煮。用筷子时时搅动煮好加铅粉 黄丹各二钱搅匀收入罐内。放水中拔去火毒。用布摊贴。

450.银青散：治男子阴头生疮，腐烂疼痒，女子阴户两旁生疮湿烂肿痛发痒。并治小儿痘疤肿烂满头黄泡等疮用此皆效。白螺壳取墙上白色者佳，去净泥，火煅存性取净末一两 橄榄核火煅存性研取净末二钱 寒水石另研极细取净末二钱 冰片临用时每药二钱配冰片一分 共研末匀。以磁瓶盛贮勿使出气。干则油调搽，湿则干掺。神效无比。

451.金花散：治烂腿臁疮连年不愈，臭烂难堪并治一切痈疖疮毒。功能去腐生肌。方用：熟石膏一斤研极细 飞净黄丹一两和匀再筛再研。用真麻油调搽，上盖油纸，一日一换，不可用茶水洗。如有脓水流开随用药敷，以免烂开。若妇女一见月信之后下药自有功效。

452.洞天膏：治一切红肿热毒痈疖。其效如神。先用壮年头发一斤 芸苔子菜油一斤入锅熬至发枯去渣听用。再用活牛蒡草 生菊花连根 活苍耳草连根 生忍冬藤 生马鞭草（又名马鞭草） 生仙人对坐草各一斤。各草难觅少一二味亦可。入菜子油十两 熬至草枯沥渣。再加白芷 甘草 五灵脂 当归各半斤，入锅熬至药枯沥尽渣。俟油冷将前熬头发油合共称过斤两。每油一斤用炒透黄丹七两入油内搅匀。再熬至滴水成珠。以不粘指为度。离火冷透收贮听用。

453.洞天救苦丹治乳痈 乳岩及瘰疠破烂神效。露天有子蜂窝（无子不效） 雄鼠粪两头尖者是 青皮 苦楝子立冬后收者良 各放新瓦上焙存性各等分研末和匀。每服三钱陈酒送服。须三日再服。不可连日服至要。

454.代刀散：治疮毒肿胀疼痛服此即破。皂角刺 生黄芪各一两 生甘草 乳香各五钱 共为末。每用三钱陈酒兑服。

456.麻药：凡割毒疮或取箭头疮子敷之麻木不痛。川乌尖 草乌尖 生半夏 生南星 荜拨各一钱半 蟾酥二钱 胡椒 细辛各五钱细米酒调搽。又方公麻雀粪（尖而竖者是）胡椒各七粒烧酒调敷。

457.咬头膏：专治疮毒肿胀不破甚效。铜绿 松香 制乳香 制没药 杏仁 生木鳖子 研末 蓖麻子去壳各一钱 巴豆二钱 白砒一分共捣成膏为丸。如绿豆大。每用一粒放疮头上另用不拘何项膏药盖上。破即用茶洗。分别症候另用药治。孕妇胎前产后忌用。

458.醒消丸：治疔疮及一切大热痈毒肿痛不已立能消肿止痛。乃疗痈之圣药也。孕妇忌服。制乳香 制没药各一两 麝香二分 雄精五钱共研细用黄米饭一两和捣为丸。如粟米大。晒干。每服三钱热陈酒送服。盖被取汗为妙。

459.珍珠散：治口疮牙根红肿实火喉痛各症。每用一二分吹入神效。真硼砂 雄精 川连 儿茶 人中白 冰片 薄荷 黄柏各一钱 大破珍珠五分各研极细末和匀收入瓷瓶不可泄气。

460.神仙枣：凡生疮毒日久体虚，疮极重者内服外敷大有奇效。红枣三斤 银花 归身各一两 甘草三钱 僵蚕 白芷 乳香末 五倍子 黄芪各五钱 水六碗煎半倒出。再如前煎半。共煎汤六碗去药留枣。再煎分作四五日连枣与汤吃完全愈。

外科内服验方阳痈门

461.降痈活命饮：治一切无名肿毒无论阴症阳症初起能益气和血，解毒托里。破后能排脓去腐生肌长肉。疮科始终之圣药。功在仙方活命饮之上。产后生痈毒者更妙。 大当归八钱 生黄芪五钱 金银花五钱 甘草三钱 酒煎浓汁服。服后睡卧出汗即愈。毒在上加川芎二钱，在中加桔梗二钱，在下加牛膝二钱。泄泻加苍白术各二钱。呕吐恶心加陈皮 半夏各一钱。不思饮食加白术三钱 陈皮一钱，气虚加党参 生黄芪各五钱，阴疽肉白淡色无论冬夏加陈皮 麻黄六分 肉桂 炮姜各一钱半。断不可妄行加减。排脓加白芷三钱，欲穿加皂刺一钱半。

462.黄芪汤：治搭手发背对口痈症及一切大小无名肿毒未成者散，已成者溃，已溃者易收口。轻者一服。重者两服全愈。此方道人授传大有功效。小儿减半。孕妇忌服。 生黄芪 归身 甘草 白芍 穿山甲各五钱 上部加川芎 ，中部加杜仲，下部加牛膝各五钱。各药用淡陈酒一杯水一杯煎至一杯热服。避风盖被暖睡汗出即愈。未汗忌一切冷热汤水。汗出一时后不忌。

463.桔皮竹茹汤：治一切疮毒已破，胃火上逆气冲。时时呃逆，身热口渴唇焦。此热呃也。服之最效。 桔红 竹茹各二钱 生姜 党参各一钱 黄连八分 柿蒂七个水煎。空心服。

464.摩风膏：治面上或身上风热浮肿痒如虫行，肌肤干燥时起白屑。次后极痒抓破时流黄水或破烂见血痛楚难堪。此膏抹搽十日必全愈。屡试如神。此风热作痒第一方也。 麻黄五钱 羌活一两 升麻二钱 白檀香 白芨 防风 归身各二钱 用香油五两将各药浸泡五日，慢火熬枯去药用布沥尽渣。加黄蚶五钱再熬数滚启起冷透火毒听用。 

464.二味拔毒散：治一切毒虫咬伤无论肿痛瘙痒敷之即止。其效如神。 雄黄 枯矾 各等分为末。先用生姜汁洗净用茶调搽。

465.贝叶膏：治对口发背鱼口一切溃烂痈毒，与腿部白油膏功同。屡试神效。 净麻油一斤 乱发鸡子大一团 将发入油中以文火熬化去渣。再入白蜡二两 溶化用纸浸油内取起再浸以油尽为度。纸要张张隔开放在风前冷透一日。用贴患处少刻脓粘满纸。日换十余次。数日脓尽生肌。 

466.葛仙生军散：治一切末破大小火热疮疖红肿{痛神效。 生大黄好醋磨汁敷。干则随换。皮色不变者忌用。

467.矾蜡丸：此托里消毒固脏腑止疼痛妙药。凡一切痈毒溃烂之后最宜服此。若肠肺生痈及遍身生疮状类蛇头者，更有排脓托里之效。 白矾三两研细 黄蜡二两 先将蜡溶化离火加入矾搅匀用多人赶紧燃作丸。如梧子大。迟则坚凝难燃。每日服白丸分三次空心酒送下。。忌食鸡肉三月。

阴疽症要：

阴疽论名。王洪绪曰阴毒之症皆皮色不变然有肿与不肿者、有痛与不痛者、有坚硬难移有柔软如绵者、不可不为之辨矣。夫肿而不坚痛而难忍者流注也。肿而坚硬微痛者贴骨鹤膝横痃骨槽等类也。 不肿而痛骨骱麻木手足不仁者风湿也。坚硬如核初起不痛者乳岩瘰疠也。不痛而坚、形大如拳者恶核失荣也。不痛不坚软而渐大者瘿瘤也。 不痛而坚形如金石大如斗升者石疽也。 此等症候尽属阴虚。无论平塌大小毒发五脏皆曰阴疽。如其疼痛者易消。重按不痛而坚者毒根深固消之不易，治之尤不容缓也。

凡阴疽初起之形宽大平塌根盘散漫不肿不痛色不明亮。此阴疽最险之症。倘误服寒凉其色变如猪肝毒攻内腑神昏即死。夫色之不明而散漫者，乃气血两虚也，患之不痛平塌者毒痰凝结也。 治之非用阳和汤焉能开其奏里解其凝结也。

668.石疽：初起一核渐大如拳坚硬如石。急以阳和汤。犀黄轮服可消如迟至大如升斗者仍如石硬不痛，日久现出红筋则不能治。若生斑片烂溃。在即溃后放血三日而死。若现青筋尚可医治。内服阳和汤，外用活商陆根捣烂加食盐些少敷之。数日作痒，半月皱皮。日敷日软有脓袋下垂，以银针穿破用千金托里散加熟地生芪各一两煎服。十剂后用阳和解凝膏贴上，空出针穿之眼。膏外用布捆紧。务使皮膜相连。内服十全大补收功。如毒气未尽。忌服补剂。此林屋山人秘法也。失荣症照此治。

469.恶核：恶核亦寒痰凝结毒根最深却不易溃。内服外敷均忌寒凉。内宜阳和犀黄轮服可消。外以田螺捣烂涂之。大忌开刀内服温补托毒消痰之剂犀黄丸尽可收功。

470.多骨疽：诸疮出脓后久补收口。内必有多骨也。宜用推车散。方用蜣螂俗名推车虫又名推屎虫炙研极细每一钱入干姜末五分。要极细如灰面者。入疮孔内。次日自有骨出，骨尽自愈。一人疮内生一大骨。用旧烂棺木底板研末。纸卷烧烟薰之而愈。又方：蜜陀僧研末桐油调稠摊布贴之甚效。

471.附骨疽：附骨疽生大腿外侧又名贴骨疽又名缩脚疽。初起不热不红甚则锥痛难以屈伸转动不便，久则寒郁为热，甚作脓而无头。皮色不变渐透红亮一点。则为内脓已成。溃则收功。甚难用：白芥子研末烧酒调敷或以大戟 甘遂 二末白蜜调敷。内服阳和汤。每日一剂四五服可消。后再服子龙丸以杜患根。忌开刀开则定成缩脚损疾。此林屋山人秘方也。 

472.剩骨疽：此症一名朽骨疽多生于腮腭牙床眼胞骸下，手足腿膊等处。其症与附骨疽大约相同。亦阴症也，治法照附骨疽治之。

473.流注：流注发无定处如块如核漫肿无头皮色不变或痛或不痛。久则破而流走者是也。须认肿而不坚痛而难忍。若忽然身生疙瘩红肿游走。名曰游疯丹毒。与此不同不可误认。此症毒发阴分因痰塞清道，气血虚寒凝结。一曰寒痰，一曰气毒。初起用二陈汤加阳和丸同煎，数服全消。消后接服小金丹七丸。以免复发。如皮色稍变极痛难忍者，须服阳和汤以止其痛。使已成脓者不痛而破。此乃以大疽变小之法。如患处稍软可用针破脓多白色。一样和解凝膏贴之。但此症破后毒痰流走患生不一，故初破之后五日内仍服小金丹十丸，以免后患。接用犀黄丸阳和汤早晚轮服。使毒痰消尽不补可必收功。屡试屡验。 

474.瘰疠：瘰疠即疡子也。小者为瘰大者为疠。名色甚多。项前为痰瘰、项后为湿瘰、左右两侧形软遇怒即肿为气疠、坚硬筋缩为筋疠、若连绵如贯珠者为瘰疠、又有马刀长形者是子母重台蛇盘锁项蜂窝惠袋燕窝爪藤疡流注单窠莲子门门及风石鼠疠，形名各异，受病故不外痰湿风热气毒而成。然必兼恚怒忿郁忧滞谋虑不遂而致也。 初起用烟杆中黑烟油或凤仙膏敷之三日即消。屡试神效。（九按：初起富豪之家用消核膏最稳最灵）。

475.凡瘰疠未破者用子龙丸。每服三分淡姜汤送下。每日三次。止消乃止。忌食香橼、橙、柑桔，食则复发。

476.凡瘰疠内有溃烂间有成脓未溃者，亦有未成脓者。宜服犀黄丸止其已溃之痛，松其成脓未溃之胀，消其未成脓之核。已成脓者用咬头膏贴之即穿。内服温补祛痰、通腠活血壮气之药。外贴阳和解凝膏而愈。

477.又方用铜钱一枚和蝣蜒虫即无壳蜗牛俗名鼻涕虫 捣融以铜化为止敷之即愈其效无比。

478.又方陈醋熬至滴水成珠加生半夏末一钱调匀敷之过夜再换两日即消神效。

又方：夏枯草 金银花 蒲公英各五钱酒水煎时时当茶服之。生项后服之更效 。

又方：集成皇丹专治瘰疠破烂连及胸腋臭秽难闻十余年不愈者药到病除，其效如神。方用新出窑石灰一块滴水化开成粉，用真生桐油调匀干湿得中。先以葱椒汤洗净以此搽之。

479.九子疡生颈上一连九个者是。用鸡蛋一个净水煮熟，去黄剖作两片，先以麝香一分，冰片五分掺在疡子上从初生第一疡子起将鸡蛋一边盖住。外以干艾一大团烧蛋外。总以疡子大痛为度。从首至终轮烧。再用蒲公英 夏枯草 金银花 甘草水煎服。数剂如神。

阴疽诸方：

480.阳和汤：治乳岩、失荣、石疽、恶核、痰核、瘰疠、流注、横痃、并治一切色白平塌阴疽等症。此为阴疽圣药万应万灵。从无一失。珍之宝之。 熟地一两 真鹿角胶三钱 上肉桂 甘草各一钱 炮姜 麻黄各五分 水煎服。服后再饮好酒数杯。谨戒房事。

481.犀黄丸：治石疽、恶核、失荣、瘰疠、乳岩、流注、横痃、肺痈、小肠痈。一切腐烂阴疽。屡试如神。百发百中之验方也。 制乳香 制没药各一两 真麝香 犀牛黄各三分共为细末，取黄米饭一两捣烂与各药末和匀为丸，如粟米大，晒干。忌火烘。每服三钱。陈酒送下。患在上部临卧服。下部空心服。

482.子龙丸即控涎丹也。治头项胸肋背腰筋骨，牵引钩痛流走不定，手足冷，木气脉不通，此乃痰涎在胸膈上下不可误认为风瘫也。并治喉中结气，似若梅核，时有时无，冲喉闷绝，又遍身或起筋块如榴如栗，皮色不变，不疼不痛，但觉酸麻或自溃串烂，流水如涎。经年不愈，有若管漏，此乃痰滞经络所致。又治瘰疠、鱼口、便毒贴骨一切阴疽，屡试神效。 制甘遂煮透去骨 大戟忌火炒 炒白芥子各等分为末炼蜜为丸。梧子大。每服三分，淡姜汤下。忌与甘草之药同日服。此方乃治痰之本。痰之本水也湿也，得气与火则为痰。大戟能泻脏腑水湿。甘遂能行经络水湿。直达水气所结之处。以攻为用。白芥子能散皮里膜外痰气。惟善用者能收奇效也。 

483.回阳玉龙膏：治一切阴疽恶毒，敷之痛者能止。不痛者即痛。而速愈。已破者亦能收功。凡遇各项阴疽，如前阳和等膏，制之不及。或贫寒无力不能制者，用之亦有奇效。如乳岩及险恶阴疽不能收功者，仍用阳和解凝膏为妥。 生草乌三两 煨生姜二两 炒白芷 生南星各一两 肉桂五钱不见火者共为末。用顶好烧酒调敷。

484.阳和解凝膏：治一切已破阴疽恶毒，效若仙丹万金难得，不可轻视，并治疟疾冻疮皆效。 新鲜大力子根叶梗三斤即牛蒡子 活白凤仙花梗四两 用麻油十斤将二味熬枯去渣。次日以附子 桂枝 大黄 当归 肉桂 官桂 草乌 川乌 地龙 僵蚕 赤芍 白芷 白蔹 白芨各二两 川芎 四两 续断 防风 荆芥 五灵脂 木香 香附 陈皮各一两。共入油熬枯。沥渣。过夜油冷，称过斤两。每油一斤加炒透黄丹七两， 搅匀文火漫熬。熬至滴水成珠，越老越好。以油锅移放冷处。取制过乳香 没药末各二两，苏合油四两 麝香一两研细入膏搅和。半月后摊贴。一应烂溃阴疽神效。冻疮贴一夜全消。。溃者三张全愈。疟疾贴背心。此方惟麝香最贵。如无力制配。熬膏时不用。俟用膏时，每张加麝香数厘贴之亦可。 

485.万应紫金膏：此膏能治百病。凡男妇大小瘰疠、对口发背、乳痈、鱼口便毒、臁疮、热疖、手足腰背疼痛,闪挫伤损及一切无名肿毒。俱贴患处。哮吼喘嗽贴心窝，泻痢贴脐眼。百发百中功效无穷。 赤芍 当归 红花 黄芩 荆芥 防风 连翘 黄柏 僵蚕 蝉蜕 白芷 甘草 胎发 大黄 银花 蜈蚣 川乌 草乌 羌活 苍术 细辛 川椒 秦艽 乳香 没药 骨碎补 首乌 蛇床子 木鳖子 大枫子 生南星 生半夏各五钱。用猪油 麻油 桐油各半斤。将前药浸入油内。如春夏天浸三日 秋冬浸七日。倾铜器内文武火熬至药色焦枯。取起滤渣。再熬加炒黄丹十两用槐枝不住手搅动。熬至滴水成珠。再加白蜡五钱 随即取起用槐枝搅匀。收入瓦罐。浸水中拔去火毒。用时以布摊贴。 

486.阴疽无价活命仙丹：此丹通治落头疽、耳后锐毒、痄腮、骨槽风、阴对口、阴发背、乳岩、恶核、石疽、失荣、鹤膝风、鱼口便毒、瘰疠、流注，一切阴疽内不必服药（病重者仍服前阳和汤为妙）外不必敷药。惟用此药一丸放手心中紧握住。用布带将手指捆拢，不紧不松免使药丸移动。捆至四点钟。将药丸埋入土中（不可使鸡犬误食则必死).再换一丸，照前捆好日夜不断。不论如何肿痛溃烂。用至数丸自能收口生肌。轻者一二丸立见功效。忌食鸡鹅鱼虾发物。已愈不忌。惟女色宜谨戒半年。 

京都孙姓脑后生一落头疽，百药不效。头已下垂，势将待毙。后用此药数日而愈。有一妇人亦生此疽，溃烂生蛆头低不起。亦用此药而愈。其余外种阴疽照此治愈不一而足。此方补造化阴阳所不及。上下古今所罕闻。传自蒙古名医贵重无价。较林屋山人阴疽诸方尤为简便神效。抄传广布功德无穷。 方用真麝香一钱 火硝三钱 白矾三钱净黄丹三钱 胡椒一两 以上共研细末，用热蜜和为两丸。病在左放左手，病在右放在右手。病在中男左女右。病在腰以下放脚心。仍分左右中为要。孕妇忌用。阴疽多属险症。必须早治方效。或溃烂太甚，神色昏迷。已成败症。此丹亦难见效。

487.太乙紫金锭：此药能治百病效验如神。凡居家远出不可无此。山茨菇去皮洗极净焙二两 五倍子洗刮焙二两 千金子仁白者研纸压去油一两 红芽大戟去芦洗焙两半 真麝香三钱 以端午、七夕、重阳或天德、月德吉日。预先斋戒虔心制药为末。陈设拜祷。重箩筛令匀用糯米浓汤和日入木臼内杵千下。作一钱一锭。病甚者连服数锭。泻三次随食混粥即止矣。 此方乃密药中第一方。用药之奇不可思议。或加入雄黄 朱砂各五钱 尤妙。又名万病解毒丹。治一切药毒、菰子、鼠莽。恶菌疫死。牛马河豚等毒。及时行瘟疫。山岚瘴疟。缠喉风痹。黄疸、赤眼、疮疖热毒上攻。或自缢溺水，打扑伤损，痈疽发背、鱼脐疮肿、百虫犬蛇所伤。男子妇人癫邪狂走。鬼胎鬼气。并宜服之。制时忌孝子妇人鸡犬破相之人见之效。（华建药房刘任甫氏存传秘制万应玉兰油，试验有效。更梅花点舌丹，一笔钩，京都{砂膏，均有效验。皆宜备急之用） 

489.外科利用方：荆芥败毒散：治肿腮漏腮。荆芥 防风 羌活 独活 柴胡 前胡 川芎 枳壳 桔梗 茯苓各一钱 甘草五分 薄荷三分 水煎服。

490.黄连解毒汤：治一切火热表里具盛、狂躁烦心、喉干大热、干呕吐血。衄血、热甚发斑等症。非实火不可轻服。黄连 黄芩 黄柏 栀子各等分水煎服。

491.龙胆泻肝汤：治肝疸经实火、湿热肋痛、耳聋等症。酒炒龙胆草 归尾各钱半 酒炒黄芩 泽泻 木通 车前子 炒生地 生甘草 各一钱水煎服。

492.五苓散：治腹满、水饮。水肿、小便不通等症。猪苓 茯苓 白术各一钱 泽泻钱半 肉桂三分研末另冲兑服 水煎服。

493.甘桔汤：治喉痛、喉痹、肺痈、吐脓、干咳无痰、火郁在肝等症。金银花二钱 桔梗八分 牛蒡子钱半 水煎服。

495.凉血地黄汤：治胃火热盛、吐血、衄血、咳血、便血、蓄血、如狂，嗽水不欲咽及阳毒发斑等症。生地四钱 白芍二钱 丹皮一钱 犀角一钱 黄芩二钱 甘草五分 黑栀子二钱 黄连一钱 川黄柏二钱水煎服。

496.金匮肾气丸：治腰痛脚肿、小便不利、呕吐胀痛，四肢虚浮、痰重喘急、脾肾虚实，水泛为痰，非此不救此仲师方也。熟地四两 茯苓三两 牛膝 肉桂 泽泻 车前 茱萸 山药 丹皮各一两 附子五钱 右为末，炼蜜为丸如梧子大，空心米饮下。

497.逍遥散：治血虚肝燥，骨蒸劳热，咳嗽寒热，口干便涩，月经不调等症。方用柴胡 当归 酒炒芍 焦术 茯苓各一钱 炙草五分 煨姜三片 薄荷三片水煎服。

498.仙拈散：治男女远年风湿，血风，皮蛀，寒湿浸淫，流水发痒，搔之疼痛，两腿黑肿似烂非烂，或时热烘麻木等症。寒水石另研 飞滑石另研 白芷 百部蒸 炒白藓皮各三两 蛇床子 地肤子 东白薇各四两 炙鳖甲 酒炒大黄各五两 樟脑临用时加少许同研。共研极细末，麻油调搽一日一换。不可洗浴。一月即愈。至迟三月断根神效无比。

499.七味鸭：治阴虚劳伤咳嗽痰喘神效。生地 熟地 归身 茯苓 白术 川贝母各三钱 地骨皮四钱 用老鸭一只去毛。原汤洗净去肚杂，不可见水。将前药加陈甜酒一碗，生晒豉油三杯，同入鸭腹内缝紧。用瓦盖盆盛贮，盆内不可放水。盖好以棉纸将盆盖缝封固，放在锅内，亦不可放水，锅盖盖好，稻草三斤，打成小草结，对锅脐慢慢烧之。如锅太热少停再烧。草完鸭熟烂。可吃，能饮加老酒送服。江西名医传治虚损垂危得效。

500.羊肾酒：董文敏公重价得之。凡艰于嗣续者。服之即能生子。屡试如神。百无一失。此酒能种子延龄，乌须黑发，强筋骨，壮气血，添精补髓，返老返童。有七十老翁，腿足无力，寸步难移。将此甫服四日，即能行走如常，后至九旬，筋力不衰。，其方秘而不传今特录出。生羊腰一对 沙苑蒺藜四两隔纸微炒 龙眼肉四两 淫羊藿四两用铜刀去边毛羊油拌炒 仙茅四两要真者用糯米汁泡去赤汁 薏米仁四两 用滴花烧酒二斤浸三七日。随量时时饮之。

501.无价宝真丸：治一切劳损诸疾服至一月，面目光润，半年后返老还童。饮食房事无异少年。百病不生。冬月手足不冷。夏月周身不热。男子须发不白，妇人能多生育。益精补髓功效无穷。九制熟地忌铁四两 全当归二两半酒浸 川芎酒浸炒一两半 杜仲姜汁炒去丝一两半 白茯苓人乳拌蒸一两半 甘草酒炒一两 金樱子酒浸去毛子一两 金石斛酒制三两 淫羊藿去边梗酥炙成羊油炒一两。以上各药俱用顶好烧酒制三两惟服药不拘何酒。杜仲另研为末同各药末加入生白蜜，共捣一千杵。丸如桐子大。。每服二钱空心好酒下。昔四川刺史某年方壮患五痨七伤。四肢无力。沉困瘦软。面目无光，交合之时阳痿不举。下元虚冷。夜梦遗精。得此方各药末及服而病卒。有院工戈禹年七十六亦患此症。即以此药与之。服之十日。旧病若失，每夜房事不绝。后戈禹以淫行被主处死。折骨视之果然骨髓充满。方信此药效验。

502.金刚丸：专治肾虚骨萎不能起床。服此神效。萆Z有红点者 杜仲姜炒去丝 肉苁蓉酒洗去鳞甲焙干 菟丝子酒煮以上各等分，共为细末用酒煮猪腰子，捣为丸桐子大。每服二钱酒送服。

503.彭祖接命丹：此丹最能添精补髓不泄。善助元阳，滋润皮肤，壮筋骨，理腰膝。下元虚冷，五痨七伤，半身不遂或下部虚冷膀胱气痛，脚膝酸麻，阳事不举，男子服之行走康健气力倍添奔走如飞。女人服之。能除赤白带下，血崩，兼通十四道血脉，功效无穷。难以尽述。 何首乌 白茯神 赤茯苓 菟丝子去灰尽 牛膝 当归 破故纸 覆盆子 以上每味十两 不犯铁器。用石臼杵为细末。炼蜜调黄酒为丸。如梧桐子大。每服二钱空心黄酒送下。早午晚进三服。七日后每服三钱。忌服芸苔 萝卜。

504.草灵丹：此药益寿延年，添精补髓，乌须发，固牙齿，强筋骨壮气血，服之一月乃见其效。如要实验拌饭与白犬食之。一月变成黑犬，此其验也。老人服至十日，便不夜起，服药者不可因此多行房事反至耗精损神，忌食黑羊肉、鹁鸽、桃李。 真川椒取子炒出汗 茅山苍术各四两酒浸焙干 茴香盐水炒 白茯苓去皮炒各三两 川乌去皮脐 炙草各一两 酒浸熟地 真山药各三两 共为细末炼蜜为丸，如桐子大。每服三十丸，空心温酒下。服后以干食物压之。

505.代参膏：此膏大补气血可代参用。嫩黄芪 酒当归各五钱 肥玉竹一两 化州桔皮三钱如无真者用新会陈皮亦可。共入沙锅内用天泉水熬成膏。每早滚水调服。 

506.疣瘊：疣瘊又名瘊子。拔之则丝长三四寸。后用姜汁和好醋时时搽之。照此照治之三日断根。 

507.肉核：真乌梅去核，烧存性研末搽，数日即消。

又生萝卜皮贴之效。余治验手脉坚肿不痛，用海藻 甘遂 大戟 夏枯草 龟板 白芥子 乌梅肉 白矾醋涂捆之愈。

508.赶毒散：又名冲和散。凡大腿内外及两膝贴骨等处。漫肿无头皮色不变微觉酸痛挛曲乃感受风湿所致。若不急治变生贴骨等疽。难以收功。需用此药祛寒逐湿。透出外络。提移它处出毒。即有成管或漏亦能逐渐收功。此方与移毒散相等屡用皆效。炒紫荆皮五两 赤芍二两 香白芷一两晒干忌火炒 炒独活一两半 石菖蒲两半，以上共磨为末。筛细以好酒和葱头五个煎滚酒调搽，不必留顶一日一换以消肿不痛为度。

509.黑龙丹：治一切恶疮怪毒因挤脓用力太过，以致努肉突出，小或如饭粒，大或如梅如菌，翻花红赤，久不缩入。此名毒根。乃损伤气脉使然。人多用降药烂去。其痛异常，体弱难受，且烂去复生经年累月终不痊愈。用大熟地切片烘干炒枯一两 真乌梅肉炒成炭三钱 共研匀碾极细掺膏药上贴之不过三五日努肉自收。用收口生肌药完功屡试神效。如尺脉虚脱肛，以此丹以防风 升麻各一钱煎汤。调搽立即收上。再服补肾之药后不再发。亦奇验也永戒食鹅。

510.虎伤：凡被虎咬伤血必大出伤口立时溃烂疼不可当，急用猪肉贴之，随贴随化随换，速用地榆一斤为细末，加入三七末三两 苦参末四两和匀掺之，随湿随掺。血即止而痛即定。盖地榆凉血，苦参止痛，三七末止血合三者之长故奏效如神。或用嫩松毛槌融如泥将伤口内塞满极效。樟树嫩叶嚼食敷绝无后患。

511.狼伤：干姜末或胡椒末敷初觉肿痛少刻即肿消痛止三日而安。

512.人咬伤：人牙最毒咬伤痛不可忍。若不急治渐渐溃烂。先以童便洗净后以人粪敷或用人中黄煎汤洗，不可嫌污秽而自误也。又方：先以童便洗净污血，好柿饼一个净口嚼烂盛碗内蒸二次敷之三日痊愈。治过多人皆效。

513.犬咬伤：家犬咬伤：刮肉店墩板上油腻拌白糖敷之效。用甘草汤洗尽毒气以热牛粪敷之即时痛止。重者用胡椒末敷之，必先痛肿随即消止。敷三次愈。若伤重破烂日久番木鳖焙研末掺之三日奏功半月痊愈。

514.猪咬伤：生龟板炙研细末麻油调搽，生的自炙为要。

515.猴抓伤：金毛狗脊药名焙研末掺之或麻油调搽立愈。

516.猫咬伤：薄荷 川椒 煎水洗之。单用一味亦效。

517.蛇咬伤：凡遇毒蛇咬伤恶毒攻心半日必死，急取竹木杆烟筒精膏用冷水洗出饮一碗。受毒重者必甜而不辣。再以烟油搽伤口。蛇咬急救第一方也。

又方：以新汲井水调香白芷末一斤灌之。觉脐中声响黄水从伤口流出，良久便愈。此道人救人验方也。 或以白芷末加胆矾 麝香少许掺之。恶水流出一月平复。或以鸡蛋破一孔对伤口按住少顷变黑再换愈。

又方：用两刀在水里相磨取水饮之。虽痛苦欲死可救。此蛇医化人所传方也。

又方：五灵脂一两 雄黄五钱 水酒煎服。渣敷患处，垂危可救。加白芷更妙。

518.蜈蚣咬伤：十指甲磨水敷之立效如神，万无一失。此法最简便毋庸第二方也。各项毒物咬伤虽未试过想亦可治。有人被蜈蚣咬伤其色碧绿肿大如碗，痛不可忍。百药不效用此即愈。

519.黄蜂伤：黄蜂伤方用芋头梗捣融敷之极效。臭虫血涂之立愈。或用人十指甲磨水涂之亦效。

520.射工伤：水中射工形如树上毛虫，著肉上立即肿痛亦名射工。凡被水中射工伤急用苍耳草绞汁服一升。渣和酒敷患处。

521.蜘蛛咬伤：凡被蜘蛛咬伤腹大如鼓遍身生丝饮白羊乳数日而愈。

又方：外用蓝靛汁一碗加入雄黄 麝香少许贴患处，并服蓝靛汁亦效。

伤科

522.火爆伤眼：用三七磨水滴入眼中即愈。屡试如神。

523.豫章彭竹楼民部家传秘方回生丹制送救活不下万人，大有起死回生之妙。诚千古第一仙丹，如能施药传方造福无量。此跌打损伤第一仙方，为伤科冠回生第一方。治跌伤压伤打伤铳伤割喉吊死惊死 溺水死等症。雷击死想亦可治。虽遍体重伤

死已数日只要身体箫稍软用此丹灌服少刻即能有微气，再服一次即活。大便如下紫血更妙。惟身体僵硬难救。方用活土鳖虫去足放瓦上小火焙黄研细用净末五钱死的不效假的更不效 自然铜放瓦上木炭烧红入好醋内淬半刻取出再烧再淬连制九次研末，要亲身制药店制不透不效用净末二钱 真乳香以形如乳头黄色如胶者为真，不真不效每一两用灯草二钱五分同炒枯与灯草同研细吹去灯草用净末二钱 真麝香三分要当门子真的有效 真陈血竭飞净二钱 真珠砂飞净二钱 巴豆去壳研用纸包压数次去油用净末二钱 以上各药拣选明净眼同研极细末收入小口瓷瓶，用蜡封口不可泄气。大人每用一分五厘，小儿七厘酒冲服。牙关不开者打开一齿灌之必活。要药称准方效。灌时多用水酒使药下喉为活。活后宜避风调养为要，后再以白糖常饮自愈。 

524.玉真散：治跌打损伤已破口者，无论伤口大小不省人事或伤口溃烂伤风，口眼歪斜手足扯动，形如弯弓只要心前微温用此药敷伤口，另用热酒冲服三钱。不饮酒者滚水冲服。亦能起死回生。惟呕吐者难治，药虽平淡效最神奇。功在七厘铁扇诸方之上。药料易觅无假其价易廉或施药功德亦非浅也。方用：明天麻 羌活 防风 生南星姜汁炒 白芷各一两 白附子十二两以上药料须拣选明净眼同研极细末收入小口瓷瓶以蜡封口。不可泄气。如湿烂不能收口用熟石膏二钱 黄丹三分共研极细加入敷之。

525.当归汤：治跌打损伤未破口功能散瘀活血。虽以气绝打去一牙灌之，亦能活。此少林寺教师方。当归 泽泻各五钱 川芎 红花 桃仁 丹皮各三钱 好苏木二钱 酒水各半煎亦分服。头伤加本一钱 。手伤加桂枝一钱，腰伤加杜仲一钱 肋伤加白芥子一钱 脚伤加牛膝一钱。

又方：野菊花连根阴干每用一两加酒与童便各一碗煎服。但有一丝之气无不活也。

526.破伤口：急救方用龙眼核剥去光皮不用。将核研极细掺疮口即定痛止血也。又方：珠兰叶捣融敷之。立刻收口接骨伤口宽大者加白盐少许。第二次敷免盐。又方月季花又名月月红取叶捣烂敷之立能止血消肿。虽断筋亦可速愈。 

527.血流不止：伤口血流不止用猪瘦肉切厚片贴上。无论伤口大小血流不止者立效如神。此急救止血第一仙方也。

528.跌打吐血：跌打吐血不止方用干荷花焙干研末调酒服一日二三次，数日即愈。如用干荷叶 白砂糖煎服或姜炭 京墨冲服均效。

529.戳伤肠出：好醋煮热洗之，随洗随入。外用活鸡皮乘热贴之。再服玉真散自愈。

530.手指砍断将指接上用苏木末敷之，外用蚕网包缚牢固。数日愈。

531.接骨法：接骨验方用杉木炭研极细末用白砂糖蒸极融化将炭末和匀摊纸上乘热贴之。无论破骨伤筋断指折足数日可愈。屡效。忌食生冷发物下手先用凤仙花根一寸磨酒服，操动则不知痛。然后用药治之。

532.伤损缩筋年久不愈方用 杨梅树皮晒干研末和烧酒蒸熟调敷用布扎好。每日一换，不过三五次即愈。

533.跌打青肿方用整块大黄用生姜汁磨融敷之一夜紫者转黑，黑者转白，一日一换其效如神或用生半夏水调敷一夜即消。

534.跌打青肿内伤凡一切跌打损伤遍身青肿瘀停作痛及堕仆内伤一服即愈。用白木耳四两焙干为末，每服一两麻油拌匀好酒送服，药完其患若失。百发百中神妙非常。

535.损伤碎骨在内作脓方用田螺烂加酒n和匀敷四围中留一孔其骨自出。

536.旧伤日久作痛或天阴作痛方用益母草熬膏热酒送下。十日痊愈其效如神。

537.闪跌手足用生姜 葱白捣融和灰面炒热敷之妙。

538.跌打损伤湿烂不干方用煅寒水石二钱研末敷之立见功效。或用羊皮金纸贴伤处效。

539.止血补伤验方治刀箭伤马踢伤跌伤一切物打伤无不验效。生白附子十一两 白芷 天麻 生南星 防风 羌活 各一两共研极细末就破处敷上。伤重者用黄酒浸服数钱。青肿者水调涂上一切破烂皆可敷之即愈。平时预制莫大阴功。

540.伤科七厘散圣药专治金疮跌打损伤骨断筋折血流不止者先以药七厘烧酒冲服。复用药以烧酒调搽伤处用布扎住效。上朱砂一钱二分 真麝香一分二厘 梅花冰片一分二厘 净乳香一钱五分 红花一钱五分 瓜儿血竭一两 粉儿茶二钱四分。右药须拣选道地于五月五日午时共为极细末瓷瓶收贮黄蜡封口。贮久更妙。每服七厘不可多服孕妇忌服。

541.竹木入肉：竹木入肉久不出者不过一夜即出方用鹿角烧枯存性研末以水调敷或萆麻子捣敷痛止即出。

542.铜铁竹木等物入肉虽拔去伤口肿烂不愈方用葱头和洋白糖捣融敷之极效。

543.水银入肉：真川椒研末生鸡蛋白调敷用布包紧过夜即出。

544.铁针入肉：针入肉内随气游走至险之症。急用乌鸦翎数根瓦上焙焦黄色研细末酒调服一钱。外用车轮上油垢调真磁石末摊纸上如钱大贴之自出。 

545.被殴伤风：斗殴伤破疮口复感风邪方用。荆芥 黄蜡 炒鱼鳔三味各五钱 艾叶三片入无灰酒一碗煮一柱香热饮之。汗出立愈。惟百日内忌食鸡肉耳。

546.酒病：好饮之人酒毒发作，头痛目眩或咽喉闷闭或下利清水日数十次，形神委顿。若误作阴寒自利用温热之剂者非矣。宜用陈皮五钱 甘草二钱 川连三钱以上三味微炒为末再加松花粉一两和匀。每服二钱早晚开水送下一服。两日即愈。

547.酒醉：酒醉死者急用樟树子四钱酒三杯煎滚候温灌之即醒。或用樟木二两煎水服亦可。此仙方也，屡试如神。

548.治疥良方：治疥良方用明矾五分研末 硫磺五分研末 冰片五分 儿茶二钱 三仙丹三钱 萆麻油调搽。内服苍耳子膏甚效。土茯苓代茶甚妙。

549.汤火烂疮：神治散用猪毛烧灰 生大黄末少许调麻油搽患处极效。

又方：生石膏捣末敷之立愈。又方用生石膏研末以生桐油调搽，先食茶油一杯以去火毒。

又方：丹参切片以羊脂煎成膏敷疮上。

又方：白蔹末搽之立有效验热牛粪和鸡子白搽之。

550.汤火伤身体头面验方：用生姜汁涂抹百发百中千发千中。或用樟油亦可。

551.历节风：烧火风验方用桑枝 苦杏 白芷 元参 苍耳子 生地 忍冬藤 地骨皮 茯苓水煎服。芭蕉头炖猪蹄煎服。

次服方：甘菊花 软防风 生松节 秦艽 羌活 五加皮 花粉 麦冬 牛膝 水煎服。

三服：葛根 薏苡仁 忍冬藤 牛蒡子 犀角磅 石膏 知母 竹沥汁 水煎服。

四服：桑枝膏 白芷膏 苍耳膏 忍冬膏 甘草膏 松毛膏 用生地煎汤兑付服。

五服方：胡麻仁 石斛 萆Z 续断 杜仲 秦艽 防风 白藓皮 丹参 生地 水煎服。

六服方：蒺藜 黄芪 防风 白芷 地骨皮 苍耳子 杭芍 犀角磅 水煎服。

七服：石菖蒲 芝麻 生地 忍冬藤 海桐皮 薏苡仁 地骨皮 五加皮 甘草 共为末炼蜜为丸如梧子大米饮送下。

552.暑湿泻利：欧阳文忠患暴下，国医不能愈，夫人市药三文进之，一服而愈。问其方乃车前子五钱为末，米饮下。此药利水。

553.肺热久嗽：一妇肺热久嗽，身如火炙，肌瘦将成劳。以枇杷叶 款冬花 紫菀 杏仁 桑白皮 木通等分 大黄五钱为末，蜜丸如桃大。食后夜卧各含化一丸。未终剂而愈。

554.反胃：一人三世病反胃得一方。柿饼同干饭日日食之。饮水遂愈。 

555.呃逆：一妇产后呃逆烦乱。柿饼一个煮汁热饮获愈。刀豆烧存性更胜柿。

556.胸满：莫先生病食已胸满不下，百治罔效。偶家人合陈皮汤尝之。胸次廓然下之愈。

557.肿毒恶疮：疮疡恶毒用生肥皂去子弦及筋捣烂酿醋和敷立愈。不愈再敷奇效。又方用生肥皂火煅存性，生油腻粉调搽诸恶疮。

558.风B顽痹：一人风B顽痹腰膝疼痛饮信方用。海桐皮 薏苡仁各三两 芎 羌活 地骨皮 五加皮各二两 甘草五钱 生地十两 酒二斗浸蒸常服。不得增减早午晚饮一次。常令醺醺酒完病愈。此方祛风去湿活血通络舒筋甚效。

559.湿毒久痢：一妇年四十余l饮无度，多食鱼蟹积毒在脏。日夜二三十泻便与脓杂下。大肠连肛门甚痛，用止血痢药不效。用肠风药益甚。盖肠风有血无脓也。服热药腹愈痛血愈下。服冷药注泻食减，服温平药则若不知。年余待毙。后服党参四两 椿樗白皮一两 为末空心温酒或米饮一服遂愈。

560.目张不瞑：一妇因大恐而病愈后目张不瞑。钱乙曰目系内连肝胆，恐则气结胆横不下，郁李润能散结，随酒入胆，结去胆下而目瞑。

561.便闭腹坚：王善夫病便闭腹坚如石腿裂出水，饮食不下。治满利小便药遍服不效。李杲先生曰此奉养太过，高梁积热损伤肾水致膀胱干涸，小便不化，火又逆上而为呕哕。难经所谓阙则不得小便，格则吐逆者。内经所谓无阴则阳无以化也。处以滋肾丸用黄柏 知母各一两酒洗焙研 桂一钱为引，每服二百丸。少焉前阴如刀刺火烧溺出床下成流肿胀遂消。

562.水肿：消水圣愈汤.治水肿第一方，然必两手脉浮而迟，足跌阳脉浮而数。诊法丝毫不错。一服即验，五服全愈。否则不可轻用此秘方也。大道无私方不宜秘。然皇帝有_台之藏，长桑有无泄之戒，一恐轻试之误，一恐泄天地之机也。余出此方。以俟一隅之反。非谓一方可以统治斯病也。天雄一钱 牡桂二钱去皮 细辛一钱 麻黄一钱半 炙草一钱 生姜二钱 大枣三枚 知母二钱 水两杯先煎麻黄去沫，后纳诸药煮八分日夜作三服当汗出如虫行皮中即愈。 

563.二便不通：一人素多酒色，二便不通胀痛呻吟七昼夜。用通利药不效。李时珍先生曰此湿热之邪在精道，壅塞隧路，病在二阴之间。故前阻小便后阻大便。病不在大肠膀胱也。 用枳实 茴香 穿山甲 倍用牵牛煎服。三服平愈。

564.肠结：一妇肠结。年六十余岁，服养血润燥药则泥，一服硝黄药则罔知。如此三十余年，其人体肥膏粱而多郁，日吐酸痰乃宽。此乃三焦气滞，有升无降，津液皆化为痰不能下润脏腑，非血燥也。润剂留滞，硝黄入血不能入气故无效。用牵牛为末皂角膏为丸。服之。方服便通。

565.脐腹湿疮：一妇患脐腹二阴遍生湿疮，热痒而痛，时出黄汁，二便涩。用鳗鱼黄丹之类敷之。热痛愈甚，其妇嗜酒喜食鱼虾发风之物。乃用马齿苋四两，研烂入青黛一两和涂。热痛皆去仍服八正散而愈。此中下焦蓄蕴风热，毒气若不出。当作肠风内痔。妇不能禁酒物果仍发痔。

566.血厥：妇人血厥因汗出过多，血少阳气独上，气寒不行而厥。此症甚多。宜用白薇 当归各一钱 参五分 甘草二分煎服。

567.肠风血痢：是斋方用平胃散一两 川续断二钱半 米饮下。又方地榆 银花 秦艽各等分煎服。

568.手足不遂：一人手足不遂数十年，遇新罗僧授以威灵仙一味捣末酒水煎服。获愈。

569.劳疟：张知阁久病疟，热时如火，年余骨立，医用热剂益甚。琳投以小柴胡汤二剂脱然。此名劳疟。热从骨髓出，加以刚剂气血愈亏。热在骨髓非银柴不可。是以见效。

570.反胃呕吐：一鞋匠病反胃呕吐甚至屎从呕出。余用麻仁丸加酒军五钱 继以泻心汤加减，黄连 黄芩 干姜甘草 加火麻仁又以二陈合姜附，转入白前 百部 阿胶合二陈平胃收功。

571.经闭血块：妇人因行经冲水，经闭，少腹结成血块，服攻破药，命几殆。后得神授以龟板 柚皮 鲫鱼头三味放瓦上以六红酒淬五次。炙干为末。蜜调敷。痛在左敷右。在右敷左。敷入痛如刀刺，下恶物半桶。内服四君加芪归刺猬 槐花等煎服。嗣因不肯服药复生腹痈。以人参养荣汤为丸常服。外以蒲公英 紫花地丁 木芙蓉叶 白蔹 白芷捣末调蜜敷之而愈。

572.牙疳验方：牙疳苋枣散方用。白苋菜根炭三钱焙存性 儿茶二钱 红枣包雄黄火上煅存性一钱半 硼砂二钱 人中白一钱 冰片二分 共研极细末，用瓶封固收用。遇牙疳烂腐，血肉自落，时时蘸擦。候满口涎水，用清水漱去，此症轻者牙根疼痛，重者连牙皆落。用此药上之神效无比。曾经效验故又录出。

573.喉症验方：养阴清肺汤治喉内一切阳症。屡试屡验。速服二剂勿迟自误。大生地三钱 麦冬三钱 元参一钱半 丹皮八分 生甘草五分 川贝母八分 薄荷五分 白杭芍八分 水煎服。附加减法：体虚加熟地，燥甚加天冬 茯苓，小便赤加木通，热甚加连翘，大便不通加元明粉。

574.胪寒疟疾验方：久疟不差俗名胪寒。验方：杭白芍二钱 白术二钱 丹皮一钱半 陈皮一钱 何首乌一钱半 槟榔三钱 常山七钱 木通二钱 当归三钱 炮附子一钱半 甘草一钱 红枣四枚 姜三片 老酒炖服。疟前一日煎服。加白豆蔻五分更妙。

575.便内生虫：凡人尻户便内生虫。用槐花三文 苍术四钱 洗后用生猪肝切片浸茶油塞便内。虫即出。妇人阴户生虫，用猪肝塞入亦效。用鸡肝更效虫自出。

576.穿骨天蛇：穿骨蛇头疮由指头延烂及中节是也。方用杉木炭 大蛏干浸酒焙灰 大黄末调茶油敷患处即愈。

578.竹篾刺喉：凡竹木刺在咽喉，非鱼骨可比，急用金凤花枝梗，捣出涎汁一碗饮下即时拔出。屡试屡验。

579.针刺脚底：方用生蟑螂数个巴豆数粒同捣烂敷上。其针自出其效如神。

580.阴户生虫以鸡肝纳阴户中虫自出立愈。

581.风湿风痹验方：忍冬藤三钱 软防风八分 漂白术一钱 生芪一钱 连翘一钱 赤小豆二钱 薏苡根三钱 同水煎服。

582.白浊：白浊单方白蔗尾炖白冰服。

冰糖四两 白芷四两炖服。女人以此药蒸猪蹄服。（野猴蔗根代茶）

又方：生甜芝又名红孩儿草药店中买的 冰糖炖服神效。

583.金疮刀药：经验刀疮妙药。用龙眼核浸尿四十九天露天四十九日研末神效。

又方：龙眼肉冰糖 红枣捣敷患处止血消肿甚效。肺风草名垢老草嚼敷效。

584.痔疮肿痛：痔疮肿痛良方用黄连末 鹅胆汁调搽痛止消肿甚效。又方：用木鳖子焙干为末，麻油调搽或好醋调搽。其管自出。 

585.月蚀耳疮：小儿耳旁生月蚀疮俗名月割。方用旋复花烧灰，青羊脂和涂即愈。

586.烂弦赤眼：目疾万金膏治洗烂弦风赤眼痒痛立愈。 方用文蛤五钱 黄连五钱 防风五钱 荆芥五钱 苦参四钱 铜绿研末五分 薄荷六钱煎汤丸如弹子大。以热水乘热洗眼三次愈。

587.小儿青盲方：用羯羊肝一具 竹刀切片，官桂一钱 柏子仁五钱 五味子一钱 细辛五分 菊花一钱 羌活二钱 黄连一钱 白术二钱 合汤煎成服之可愈。

588.实热目疾：实热目疾红肿疼痛药水洗之自愈。方用豆腐一块中挖一孔，入朴硝二钱 仍用豆腐盖上。蒸出水。即以此水洗之。自效。

589.小儿骨蒸：小儿骨蒸良方用。银柴八分 酒洗生地骨皮一钱 青蒿八分 川连 犀角 丹皮各五分 甘草三分 元参一钱 竹叶二十片 芦根一两水煎服。

590.肚疼惊啼：蝉蜕 钩藤 天麻 茯苓 川芎 白芍 甘草 灯心引水煎服。

591.心漏：心漏症候胃前有孔出血水，用嫩鹿茸 炮附子 盐枣肉丸如梧子大。米饮送下即愈。

592.鼠瘿：有人脚胫脚面生老鼠瘿。用妇人洗粪桶草，拾来拭鼠瘿处连拭三下。掷去，自愈。惟是勿与人见极妙。

593.症瘕：一妇人污滞腹内，月久不行，遂成症瘕。年约四十零岁，当下之。用鳖甲四两 六红酒淬十余次。瓦上焙干为末。乌肉鸡斤许。拔去毛，原汤洗净，剖腹去杂，入鳖甲末于腹内。缝好以酒炖熟，肉汁均可服。服后五日。当下怪物如蚱。继以培补气血滋阴之品进入收功。

594.生背：生背经验良方用金花捷报草捣蜜涂之良验。金花捷报亦能涂诸毒疮。此草木梗状如萆麻其实如六角帽叶稍有异耳。

595.生疔：生疔经验两方用蜒蚰五钱 银朱一钱 雄黄八分 冰片一分共捣搽患处立消。金线钓葫芦草捣蜜涂之良效。白菊花炖酒服渣贴患处效。

596.吐Y：一妇人症类厥阴，吐Y呕吐百药罔效。一医以栀子 淡豆豉加代赭石三钱遂愈。书此以备参考。

597.颐肿：小儿发颐，高肿{红，疼痛不已，进连翘败毒散遂愈。方升麻 柴胡 荆芥 防风 连翘 牛蒡子 花粉 皂刺 银花 甘草 川芎 归尾 桔梗 羌活 山甲 等分二剂水煎服。

598.热痰：小儿发热痰多用竹、枳、蒌、贝加杏仁 牛黄 茯苓 甘草 瓜络煎服效。

599.产后口渴：一妇人产后口渴，一年服药不效。后用四君子汤加味治之而愈。党参四钱 白术四钱 茯苓四钱 甘草一钱 麦冬三钱 乌梅三枚 干姜三钱服十剂全愈。方中妙在术之苦燥，干姜之辛热。使胃升液降而奏效也。

600.湿热便闭：有人因湿热小便不通，百药不效，梦神授以蝼蛄即俗呼土狗也。烧灰酒服即通。按湿热蕴结以湿热攻湿热，借其串利下行之性耳故妙。

601.乳：小儿变蒸口内微肿恶乳不食，名曰乳。方用青黛一钱 元明粉二钱 硼砂一钱 薄荷五分 冰片一分 研细末擦口内；两颐，吐出恶涎即愈。

602.吐乳：方用莲子七粒焙干 丁香三粒 党参五分共研末。乳汁浸一宿炖热令儿吮食即不吐甚效、

603.遗精：秘方加减地黄丸治遗精极效。方用熟地六钱 山萸肉 山药各四钱 芡实 丹皮 茯苓各二钱 莲须一钱 龙骨飞研三分 鱼螵蛸四钱 蛤粉炒成珠二钱 共研末蜜丸。桐子大。每日早午晚服四钱一次。一月即止。屡试如神功在诸方之上。

604.腹痛泄泻：小儿腹痛泄泻，呕吐痰浊，恶寒头重，胸窒，苔白脉微口不渴，用六和汤加减治之。方用：藿香六分 木香六分 壳砂仁七分 姜炒朴八分 南楂炭三钱 半夏三钱 炙草五分 赤芍三钱 盐陈皮七分 丝瓜络七寸 水煎服。服后症见微汗出，舌黑，便短色黄，腹满，饮食不进，转以丹栀通解三焦加减理之。丹皮二钱 栀子二钱 郁金一钱 苦杏一钱半 连翘三钱 通草一钱水煎服。

605.痞块：消痞膏治积年恶痞至重两张即消。屡试神验。

苋菜十斤 不拘红白。洗去泥，不必去根。以河水煎汤两大钵，用活甲鱼即穿山甲一个

重十二两者，不必切碎入苋菜汤连骨煮烂如膏。去渣将甲鱼膏薄摊晒末。研末。用麻油八两，熬至滴水成珠，下甲鱼末四两，如甲鱼膏不足以铅粉添配。搅匀成膏收之。用青布裱纸一层。量块大小摊贴。七日即消。重者贴至两次。永不再发神效。

又方用樗白皮二斤熬膏。先以生姜擦去垢以麝香一分掺在膏中烘热贴痞上，微痛，半日即止。胀满腹硬过脐者两张即愈。真神方也。孕妇忌贴。

又方雄黄末 白丸末各一两 面糊调膏贴之。大便必胀即愈。此秘方也。 

606.囊脱：阴囊肿烂，肾子落出名曰囊脱。又名囊痈。用紫苏煎汤日日洗之。并用紫苏梗为末日敷用青荷叶包好。内用黄连六分 归尾 连翘 云苓各一钱半 甘草 木通各二钱 煎服。后仍以生肌散搽之。用凤仙花子 生甘草各二钱为末。麻油调敷。老母鸡蒸食。而愈。

607.下疳茎烂：徐灵胎先生治下疳后，玉茎烂尽再用长灵根方，五十日玉茎复生，其方列后;煅乳石三钱半 琥珀七分 朱砂六分 人参一钱 真珠七分 牛黄四分 真水粉五分胎狗一个 雄黄六分何首乌 威灵仙 牛蒡子蓼草汁煮一日夜炒如银色，右为末每服三厘。日进四服。卧又一服。俱以土茯苓半斤阴阳水十二碗煎五碗。连送五服七日验。按煮一日夜而炒如银色之药品。即上文乳香 水粉九味也。胎狗乃初生之狗。用泥裹定火上煨透煨燥色黑为末。分两必数倍于诸药。必同炒十味。炒如银色也。

濮院沈维德患下疳。前阴连根烂尽。溺从骨缝中出。沥灌肾囊中，哀号痛楚。肛门亦复烂弥半寸。载至余家。只求得生为幸。余亦从未见此病。故勉为治之。内服不过解毒养血之剂，敷药屡易，以不痛为要。两月后结痂能行。惟阴茎仅留根耳。余偶阅秘本，有再长灵根一方，内有胎狗一个，适余家狗生三子。去其一泥裹煨燥。合药付之。逾两年忽生一子。举族人大哗。谓人道已无焉能生子。盖维德颇有家资。应继者怀觊觎之心也。其岳徐君密询之。沈曰我服药后，阳道已长。生子何疑。徐君乃集其族人共验之。阳道果全。但累生如有节而无总皮。再期又生一子，众始寂然。远近传之。以为奇事。今犹有述之以为异闻者。

608.肺痈：唐宋古法治肺痈用甘凉之药以清其火，滋润之药以养其血，滑降之药以祛其痰，芳香之药以通其气，更以珠黄之药解其毒，金石之药填其空，兼数法而行之屡试必效。看法两脚骨疼痛者或脚骨不痛而舌下生如细豆一粒者，再心口之上内微痛或两肋微痛及咳嗽口渴喉干皆肺中生毒之症也，即用甘草 桔梗各二钱煎服，服下如觉稍安肺之患毒无疑矣。以犀黄丸服至一料全愈，此即预识预治百无一死，世人但知脚痛医脚咳嗽医嗽，舌下一粒，便以刀刺且此一粒痈未成脓定然色淡痈愈亦消。重者其色紫黑如用刀刺立害。诸书皆云口吐臭痰胸中发腥作痛者肺痈也。又称三不治。时吐臭痰久如粳米饭者不治。呕脓不止者不治。白色变赤者不治。惟呕而脓自出者易治。并无预知早治之法。此症吐脓色白用犀黄丸治无不效。贫者用陈年芥菜卤每早取半杯用豆腐浆冲服。服后胸中一块塞上塞下，数次吐出恶脓，数日脓尽自愈神效。此症永戒食鸭蛋白鲞红萝卜 石首鱼 甲鱼等。食则复发难治。林屋山人秘法也。又法用棉花卷竹片上蘸油点火使本人观之。如肺痈看火头是两个。肠痈火头只一个。

治法用炒薏苡仁为末同糯米汤调服，常服当下脓血而安。

又方竹叶绞汁一盏服之吐出脓血自愈。又方用元参半斤 天冬四两 桔梗二两 炙草一两 水十碗煎至两碗。另加蒲公英 金银花再煎至一碗。食后即服。初起即消。日久即愈极效无比。

又方：炒生芪 白芨 银花 桔梗各一钱 苡仁五钱 贝母一钱半 陈皮一钱二 甘草一钱二 甜葶苈八分 生姜一片水二钟煎半食后徐徐服。初起去黄芪加软防风一钱。久不愈者加槿树皮一钱。未成即消。已成即溃而愈其效如神。

609.桔梗汤：疗中满而振寒，脉数咽燥而不渴，时时吐出臭唾腥臭。久久吐脓如粳米粥是为肺痈。方用炙甘草二两 桔梗二两 水煎服吐出脓血则差。

610.桔梗白散咳胸中满而振寒。脉数咽干不渴时出浊唾腥臭。久久吐脓如粳米粥者肺痈也。桔梗三钱 贝母三钱 巴豆一钱去皮心熬研作脂右三味捣筛。强人饮服。病在上必吐。在下必利不止者饮冷水一杯忌猪肉 笋。

611.葶苈大枣泻肺汤治肺痈喘不得眠者主之。葶苈末大枣丸煎服。 

612.仙枕方：丁公仙枕方：山西总兵丁其泰康熙时人年七十无嗣。遇异人授此方不二年精力强壮至八十一岁已生二十一子矣。其方用槐木做枕一个高三寸三分宽死寸五分长一尺二寸，如天盖地式而上钻孔一百二十八个如桐子大用后药装入枕中。百日后诸病消除。精神倍长。长寿高多子真仙方也。如夫妇皆以此做枕至见奇效。其药料三五个月一换按此法开药铺之人最便利宜可以行之也。真川椒 桔梗 荆实子 柏子仁 姜黄 吴萸 白术 薄荷 肉桂 川芎 智仁 枳实 当归 川乌 千年健 五加皮 藜芦 羌活 防风 辛夷花 白芷 附子 白芍 藁本 苁蓉 北细辛 猪牙皂 芜荑 甘草 荆芥 菊花 杜仲 乌药 半夏 共三十四味，每味一两务要顶好鲜明 咀片研为细末绢袋盛之装入枕中。按官桂以桂枝木代之亦可。

613.疳疾：消疳丸。苍术米泔浸去皮炒 白术土炒 酒炒当归 麦冬去心 薏米 山楂肉去核 石斛去芦 炒神曲 炒麦芽 枳壳 炒莱菔子 陈皮 厚朴 使君子肉 茯苓 槟榔 炙草各一两 青皮 莪术 木香 砂仁 各五钱 炒干为末炼蜜为丸。弹子大半汤送下一丸。专治小儿泄泻无度。嗜食无厌肚大青筋四肢嬴瘦或发夜热或肿面目 或肿手足瘦弱垂死者，但能进食泻止食调肌肉自生。小儿周岁后乳食杂夹则易成疳。预服此丸脾胃充实保无疳疾。或缺乳成疳者一应服之。此药大合脾胃生气血多服有益无病真妙方也。

614.脱皮腐肉疽方：小儿生脱皮腐肉疽，疽小如芝麻在后腕先起痛痒不堪，脓所到之处必溃烂。须先药洗之后。又用药擦之。韦陀{（火秋{） 白芷 仙人掌 岸边莲（即塘岩芋） 九里明各一钱半煎洗患处。雄黄精一钱 大枫子肉 蛇床子末 赤小豆末各一钱半 梅花冰片五分 搽之即愈。其效如神。

615.白喉双哦：急救白喉双哦一切喉症经验仙方。红牛膝生的捣汁草药店中可买 射干 桔梗各等分煎水兑牛膝汁服下立愈，即危险之症灌入亦可回生。惟阴寒之症禁用。

616.赘瘤：赘瘤草方用。马钱子以荸荠即莓梨也取汁磨涂患处。早晚二次不匝月而脱。

617.稀痘：三豆汤治小儿出痘或天花盛行可以预服。绿豆 小黑豆 赤小豆 甘草 每日水煮任意食豆饮汁，痘自不出。虽出必稀。 

618.痘症泄泻：泄有二端而粪黄臭秽小便赤涩者，此毒气奔越热泄也。痘色必红紫加味四苓汤主之。泄而粪青白滑利者虚寒也，痘色必淡白参术散主之。如虚泄不止用七味W蔻丸无不止矣。此聂久吾先生秘诀也。

加味四苓散治痘症热泄如神虚泄者断不可服。赤苓 木通 泽泻 朱苓各七分 炒川连 炒黄芩 牛蒡子 车前子各五分 灯心一团水煎空心服。

参术散治痘症虚泄如神。党参 土炒术 白茯苓 砂仁 炙草 炒薏苡仁 白莲肉 神曲 陈皮 南楂肉 南木香 肉蔻，右药为末空心米汤下。

七味W蔻丸：肉豆蔻 诃子 木香 赤石脂 枯矾 龙骨 砂仁 稀粥为丸绿豆大。米饮下。 

619.痘后目闭：痘后两目难开方用。兔粪二钱 密蒙花 蝉蜕 谷精草各一钱共为末用猪肝以竹刀剖开每肝一两入末一钱包肝内蒸熟去药饮汁食肝神效。

又方用蛇蜕一条洗净焙干 天花粉二钱 为末纳羊肝内（青羯者佳）用麻缚定米泔水煮熟切片食之。痘后毒上攻目内成障不见人者。（食此旬日无不愈也）

620.治麻良方：孟士治麻方用发表透肌清毒活血理肺消痰清胃解结，不拘四时皆可用之。诚治麻之良方也。干葛 荆芥 薄荷 桑白皮 桔梗 甘草 赤芍 牛蒡子 陈皮 枳壳 川贝 甘草 红花 石膏 归尾 地骨皮 水煎服。

621.血症要药：琼玉膏治虚劳干咳申先生方此为血证第一方。沉香 血竭 琥珀粉各一钱半 淮生地四斤 白茯苓十二两 白蜜一斤 党参一两 右以地黄汁同蜜熬数沸用绢滤过将参、茯为末入前药汁和匀以瓷瓶用绵纸十数层加箬叶封瓶口，入沙锅内以长流水没瓶颈，桑柴火煮三昼夜取出。换纸擦口以蜡封固。悬井中一日取起仍煮半日调服。此方制法各殊以此为正当。

622.至宝丹治中恶气绝中风不语，中诸物毒热疫，烦躁气喘吐逆难产闷乱死胎不下，以上并用童便一合生姜自然汁三五滴和温化下三丸至五丸神效。又治肝肺积热呕吐邪气攻心，大肠风秘神魂恍惚头目昏眩口干不眠伤寒狂语并治之。生乌犀屑 生玳瑁屑 琥珀研 朱砂研飞 雄黄研细各一两 龙脑麝香研各一分 牛黄五钱研 安息香一两半酒研飞净一两，熬膏。水安息香尤妙银铂箔各五十片。细研为衣，右将生犀 玳瑁为细末入余药研匀将安息香膏重汤煮凝成后入诸药中和搜成剂丸如桐子大。用参汤化下三丸至五丸。又治小儿诸痫急惊心热卒中客忤不得眠，烦躁风涎搐搦每二岁儿服二丸，人参汤下。本事方多人参 南星 天竺黄。安神定魂必备之方真神丹也。 

623.圣济大活络丹治一切中风瘫痪萎痹痰拘挛疼痛痈疽流注跌打损伤小儿惊痫妇人停经。白花蛇 乌稍蛇 威灵仙 两头尖 草乌 天麻 全蝎 首乌 龟板 麻黄 贯仲 炙草 羌活 官桂 藿香 乌药 黄连 熟地 大黄 木香 沉香 以上各二两 细辛 赤芍 没药去油另研末 丁香 乳香另研 僵蚕 天南星 青皮 骨碎补 白蔻 安息香酒熬制附子蒸 黄芩 茯苓 香附酒浸焙 元参 白术 以上各一两 防风 一两半 葛根 炙虎胫骨 当归 各一两半 血蝎另研七钱 炙地龙 犀角 麝香 松脂各五钱 牛黄另研 片脑另研各一钱半 人参三两 右共五十味为末蜜丸如龙眼核大金箔为衣陈酒送下。

凡顽痰恶风热毒淤血入于经络非此方不能透连。凡治肢体大症必备之药也。 

624.戒烟妙方：用棉花秸晒干，捣绒，每瘾一次后用五分开水冲服。不可间断。以断为度。方用南瓜藤汁一钱，拌烟煮服，亦可断瘾。解洋烟方用：白矾末凉水调服。

625.疥疮两方：先用石灰泡水洗，后用陈蒜瓣烧灰香油调涂搽。

626.脓耳生韭菜汁点之 。

627.杂物入目刮自己左指甲末用灯草蘸点自出。。又方用好京墨点之。

628.胎衣不下羊耳血饮之。

629.风火牙疼细辛地骨皮煎漱。

630.偏坠皂角皮为末凉水调搽。

631.头疼烧酒和麦面贴之。又方醋炒麦面贴之。

632.产后血迷高梁米汤一碗红糖二两调服。

633.尘芒入目：藕汁滴之。

634.伤力吐血萝卜一两 蜜一两 黑豆四两 煮食。

635.阴暑肚疼：先用皂角 白矾 生姜捣敷。后用烧酒和荞面敷之。

636.赤白带下：荞面鸡子清为丸每服三钱。

时方汇要

637.地骨皮饮：治阴虚火旺骨蒸发热，日静夜剧者。妇人热入血室。胎前发热者。四物汤加地骨皮三钱 牡丹皮三钱水煎服。

638.泻白散：治肺气热盛、咳嗽而喘、面肿身热。桑白皮 地骨皮 甘草 水煎服。

639.小半夏汤：呕家本渴。渴为欲解。今反不渴心下有支饮故也。半夏三钱 生姜一钱半水煎服。

640.外台茯苓散：治心胸中有痰饮，宿水自吐出水，复心胸间虚。气满不能食。消痰气令能食。茯苓 人参 白术各三两 枳实二两 桔皮一两半 生姜四两。水煎服。

641.清脾饮：治痰积成疟。青皮 厚朴 草果 半夏 柴胡 白术 甘草 茯苓 黄芩 水煎服

642.温胆汤：治热呕吐苦虚烦惊悸不眠痰气上逆。竹T 枳实 茯苓 半夏 甘草 陈皮 生姜水煎服。

643.导赤散：治心热小便黄赤茎中痛热急不通。生地黄 木通 甘草稍水煎服。

644.犀角地黄汤：主治吐衄便血妇人血崩赤淋。生犀角 生地黄 白芍 牡丹皮三味水煎去楂入犀汁热服。

645.二黄汤：治上焦火盛头面肿大目赤肿痛心胸咽喉口舌耳鼻热盛及生疮毒者。黄芩 黄连 甘草各等分。水煎食后服。

646.升麻葛根汤：治阳明表热下利兼治痘疹初发。升麻 葛根 芍药 炙草 右四味水煎服。

647.防风通圣散：治风热雍盛表里三焦皆实者，此方主之。防风 川芎 当归 大黄 薄荷 麻黄 连翘 芒硝各五钱 石膏 黄芩 桔梗各一两 滑石三两 甘草三两 荆芥 白术 栀子二钱半 生姜每服三钱水冲服。

648.藿香正气散：治外受四时不正之气。内停饮食头痛寒热或霍乱吐泄或作疟疾。藿香 桔梗 紫苏 白芷 厚朴 大腹皮 半夏 茯苓 陈皮 甘草 姜枣水煎服。

649.防风黄芪汤：治中风不能言脉沉而弱者。防风 黄芪 等分水煎服。

650.四磨饮：治七情感伤上气喘急烦闷不食。人参 槟榔 沉香 台乌。先浓磨水取七分煎数沸空心温服。

651.稀涎千缗汤：治风痰不下，喉中声如牵，或中湿肿满。半夏十四枚 猪牙皂炙一钱 甘草一钱 白矾二钱 各研末以生姜自然汁少许，冲温水调末一钱，灌之得吐痰涎即醒。虚者以六君子加牙皂 白矾末 以吐之则庶几矣。

652.麦门冬汤：治火逆上气咽喉不利上逆下气者主之。麦冬 半夏 人参 甘草 粳米大枣 水煎服。

653.神术汤：主治三时外感寒邪，内伤生冷，而发热及脾泄肠风。白术三钱 防风二钱 甘草一钱 无汗用苍术加葱白。有汗加白术生姜水煎服。

654.仙方活命饮：治一切疮疡未成脓者内消，已成脓者即溃，又止痛消毒之圣药也。穿山甲 白芷 防风 皂刺 乳香 没药 归尾 赤芍 花粉 贝母 陈皮 甘草 银花 酒水煎服。

655.脱里消毒散：人参 黄芪 白术 茯苓 当归 川芎 芍药 金银花 白芷 甘草 连翘 水煎服。

656.麻黄加术汤：治湿家自烦疼。麻黄 桂枝 甘草 杏仁 白术 水煎服。

657.小青龙加石膏汤：治肺胀咳而上气，烦躁而喘，脉浮者，心下有水。麻黄 桂枝 细辛 芍药 甘草 五味子 干姜 半夏 石膏 水煎服。

附加减法：咳去半夏加括蒌根。微利去麻黄加茯苓。喘者加杏仁。

658.黄芪建中汤：治虚劳里急，悸衄，腹中痛，梦失精，四肢酸疼，手足烦热。咽干口燥诸不足。黄芪 胶饴 白芍 甘草 桂枝 生姜 大枣 水煎服。

659.归脾汤：治思虑伤脾或健忘怔忡，惊悸盗汗，寤而不寐或心脾作痛，嗜睡少食，月经不调。人参 黄芪 甘草 白术 茯苓 木香 酸枣仁 当归 远志 龙眼肉 姜三片。水煎服。

660.保元汤：治气虚血弱之总方也。小儿惊痘家虚者。最宜。黄芪三钱 人参二钱 甘草一钱 肉桂三分 水煎服。

661.四君子汤：治面色萎白言语轻微，四肢无力，脉来虚弱者。若内热或饮食难化作酸乃属虚火，须加炮姜。人参 白术 茯苓 甘草各二钱水煎加姜枣温服。

662.香砂六君子汤：治气虚肿满，痰饮结聚，脾胃不和变生诸症。人参一钱 白术二钱 茯苓二钱 甘草七分 陈皮八分 半夏一钱 砂仁八分 木香七分 右生姜三片水煎服。

663.四物汤：治一切血虚血热血燥诸症。当归 熟地三钱 川芎一钱半 白芍二钱 水煎服。

664.圣愈汤：治一切失血或血虚烦渴，燥热睡卧不宁，无心烦热作渴等症。四物汤加人参 黄芪 一方去芍药。水煎服。

665.当归补血汤：治男妇肌热面赤烦渴引饮，脉来洪大而虚重按全无。当归一钱 黄芪五钱 水煎服。

666.酸枣仁汤：治虚劳虚烦不得眠。酸枣仁 甘草 知母 茯苓 川芎 水煎服。

667.养心汤：治心神不足，梦寐不宁，惊悸健忘等症。白芍 当归 人参 远志 麦冬 黄芩 山药 芡实 茯神 莲须 酸枣仁 石莲子 水煎服。

668.独参汤：治元气虚而不支，脉微欲绝及妇人血崩，产后血晕。苏党参四两浓煎顿服。或加童便 姜汁附子 黄连 随症加减治之。

669.炙甘草汤：治伤寒脉结代，心动悸者。外台又治肺萎咳吐，多心中温温液液者。甘草 生地 麦冬 人参 桂枝 生姜 大枣 阿胶 麻仁 酒水煎服。

670.逍遥散：治肝家血虚火旺，头痛目眩，颊赤口苦倦怠烦渴，抑郁不乐。两肋作痛。寒热少腹重坠，妇人经水不调。脉弦大而虚。当归 白芍 白术 茯苓 炙草 柴胡 各一钱 加丹皮 山栀炒各五分名丹栀逍遥散。

671.二陈汤：治肥盛之人湿痰为患，喘咳胀满。半夏二钱 陈皮三钱 甘草一钱 姜二片 水煎服。

672.参麦饮：生脉散治热伤元气气短倦怠，口干出汗。人参 麦冬 五味子 水煎服。

673。理中汤：治中气不运，腹中不实，口失滋味。病久不食，脏腑不调与伤寒直中太阴自利不渴寒多而呕等症。人参 白术 炮姜 炙草 各一钱半 水煎服。甚者加附子名附子理中汤。

674.三因芪附，术附，参附三汤治阳虚，自汗，寒湿，沉痼，阳虚阴盛。黄芪一两 附子五钱 ，名芪附汤。 白术一两 附子五钱 名术附汤。 人参一两 附子五钱 名参附汤。水煎服。卫阳不固自汗用芪附。脾阳遏郁自汗用术附。肾阳浮游自汗用参附。凡属阳虚自汗，不能舍三方为治。然三方之用大矣。芪附治虚风。术附治寒湿。参附壮元神。

675.清暑益气汤：长夏湿热炎蒸，四肢困倦，精神减少热气高心烦，便黄，渴而自汗，脉虚者此方主之。人参 黄芪 甘草 白术 苍术各一钱半 神曲 青皮 升麻 干葛 麦冬 五味 当归 黄柏 泽泻 广皮水煎温服。

676.竹叶黄芪汤：治消渴气血虚，胃火盛而作渴。淡竹叶 生地各三钱 黄芪 麦冬 当归 川芎 黄芩 甘草 芍药 人参 半夏 石膏 水煎服。

677.清燥救肺汤：主治诸气郁，诸萎喘呕。经霜桑叶三钱 石膏一钱半 甘草一钱 人参七分 炒研胡麻仁一钱 真阿胶八分 麦冬一钱半 杏仁七分 炙枇杷叶一钱 水煎服。痰多加贝母 瓜蒌。血枯加生地 熟地 甚加犀角 羚羊角 或牛黄。

678.当归六黄汤：治阴虚有火，令人盗汗。当归 生地 熟地 黄芪 黄连 黄柏 水煎服。

678.桂苓甘术汤：治心下有痰饮，胸胁支满，目眩又曰短气有微饮当从小便去之。桂苓甘术汤主之，肾气丸亦主之。茯苓四钱 桂枝三钱 白术三钱 甘草三钱 水煎服。

679.葛根黄芩黄连汤：治太阳误下，邪热入里，脉促，喘而不利。葛根 甘草 黄芩 黄连 水煎服。。

680.桂枝去桂加茯苓白术汤：服桂枝汤或下之，仍头项强痛，翕翕发热，无汗心下满微痛，小便不利者，此汤主之。小便利则愈。桂枝汤去桂加茯苓白术汤减芍药为要。

681.黄芩汤：治太阳少阳合病，自下利者，若呕者加半夏 生姜。黄芩三钱 甘草二钱 芍药三钱 大枣四枚 水煎服。

682.黄连汤：治伤寒胸中有热，胃中有邪气，腹中痛欲呕吐者。黄连 甘草 干姜各三钱 人参二钱 桂枝三钱 半夏三钱 大枣四枚 水煎服。

683.小陷胸汤：治心下痞，按之则痛，脉浮滑者。黄连 半夏 括蒌实 水煎服。

684.大陷胸汤：治伤寒发热，不发汗而反下之。表热乘虚入于胸中。与不得为汗之水气结而不散，会心下至小腹，鞭满而痛不可近，其人身无大热，但头汗出或潮热燥渴，脉沉紧者，如水肿肠荩形气俱实者亦可用。大黄 芒硝 葶苈子 杏仁 甘遂 水煎服。

685.五泻心汤：伤寒五六日呕而发热柴胡证具而以它药下之。但满而不痛此为痞，宜半夏泻心汤。半夏 黄芩 干姜 人参 黄连 大枣 甘草 水煎服。

686.伤寒大下后复发汗，心下痞，恶寒者表未解也，不可攻痞。当先解表，表解。乃可攻痞。解表宜桂枝汤 。攻痞宜大黄 黄连 泻心汤。心下痞按之濡，其脉关上浮者，大黄黄连泻心汤主之，大黄 二钱 黄连一钱 黄芩一钱 附子一钱 水煎服。

687.伤寒汗出解之表，胃中不和，心下痞鞭，干噫，食臭，肋下有水气，腹中雷鸣下利。生姜泻心汤。

生姜四钱 甘草三钱 人参三钱 干姜一钱 黄连一钱 黄芩三钱 半夏一钱 大枣四枚 水煎服。

688.伤寒中风医反下之，其人下利，日数十行，M不化，腹中雷鸣，心下痞鞭而满，干呕心烦不安。医见心下痞，谓病不尽，复下之。其痞益甚，此非结热，但以胃中虚，客气上逆，故使鞭也。甘草泻心汤。

甘草四钱 黄芩三钱 干姜三钱 半夏五钱 黄连一钱 大枣四枚 水煎服。

689.桂枝甘草汤：治发汗过多，其人叉手自冒心，心下悸，欲得按者。桂枝四钱 炙草二钱 水煎服。

690.芍药甘草附子汤：发汗病解反恶寒者，虚故也。此方主之。芍药三钱 炙草二钱 附子一钱 水煎温服。

691.小建中汤：治伤寒表未解或心悸而烦，或腹中急痛而脉阳嬉跸艺摺９鹬θ钱 芍药六钱 甘草三钱生姜三钱 大枣四枚 胶饴六钱 水煎去渣纳饴温服。

692.五苓散：治脉浮小便不利，热微消渴者。发汗已，脉浮数，烦渴，中风发热，六七日不解而烦有表里症，渴欲饮水。茯苓三钱 朱苓三钱 白术三钱 泽泻五钱 肉桂三分 为末冲服。加茵陈治酒积黄疸。

693.茵陈蒿汤：治阳明病发热，但头汗出，身无汗，小便不利，渴饮水浆。此为郁热在里，身必发黄，腹微满者本方主之。茵陈蒿六钱 栀子三钱 大黄二钱 水煎服。

694.栀子豉汤：治阳明病脉浮而紧，咽干口苦，腹满而喘，发热汗出不恶寒反恶热，身重烦躁，心中愦愦，怵惕懊目疼鼻干不得卧。栀子三钱 香豉二钱 先煮栀子，后入豉，温服。少气加甘草，呕加生姜 下后心烦腹满起卧不安者去豉加厚朴，枳实。若医以丸药下之。身热不去微烦者，去豉加干姜；若身热发黄去豉加甘草黄柏。

694.猪苓汤：治阳明病，脉浮发热，渴欲饮水，少阴病下利六七日，咳而呕渴心烦不得眠者。猪苓 茯苓 泽泻 滑石 阿胶各一钱 先煎四味后入阿胶溶化温服。

695.白虎汤：治阳明症，汗出渴欲饮水，脉洪滑不恶寒反恶热。石膏三钱 知母一钱 甘草五分 粳米三钱 先煎米后入药温服。

696.白虎加人参汤：治太阳中热汗出恶寒身热而渴⑹且病

697.大承气汤：治阳明病潮热，手足戢然汗出，谵语，汗出多胃燥，独语如见鬼状，喘冒不能卧，腹满痛，脉滑实。又目中不了了，睛不和。又少阴病，初得之。口燥咽干者，自利清水色纯青，心下痛，口燥舌干者，六七日腹胀不大便者。大黄四钱 厚朴八钱 枳实三钱 芒硝一钱 先猪朴枳入大黄后入芒硝去渣温服。得下即停后服。

698.小承气汤：阳明病其人多汗以津液外出，胃中燥，大便必硬，硬则谵语。此汤主之。大黄 厚朴 枳实 水煎服。

699.调胃承气汤：太阳病过经十余日，心下温温欲吐而胸中病，大便反溏，腹微满，郁郁微烦，先其时自极吐下者，与调胃承气汤。大黄四钱 甘草二钱 芒硝二钱，先煮黄草后入芒硝少温温服。 

700.桃仁承气汤：治血结胸中手不可近，或上焦蓄血，寒热胸满，漱水不欲咽，善忘昏迷如狂者，此方治败血留经通月事。桃仁五分 大黄一钱 朴硝三分 肉桂三分 甘草三分 姜一片 水煎服。

701.抵挡汤并丸：治伤寒蓄血并治症瘕，追虫攻毒甚佳。水蛭熬 虻虫去翅足 桃仁 酒大黄 水煮去渣温服。当下血。

702.小柴胡汤：治伤寒五六日，寒热往来。胸肋苦满。嘿嘿不欲饮食，心烦喜呕，耳聋，脉数，此是少阳经半表半里之症。此汤和解之。柴胡三钱 黄芩二钱 人参二钱 甘草二钱 半夏三钱 生姜三钱 大枣四枚 水煎温服。若胸中烦而不呕。去半夏人参，加瓜蒌实。若渴去半夏加人参花粉，腹中痛去黄芩加芍药，若肋下痞硬，去大枣加牡蛎，心下悸小便不利去芩加茯苓。不渴有微热，去人参加桂枝。咳者去人参、姜枣加五味干姜。 

703.大柴胡汤：治热结在内，往来寒热者。柴胡三钱 半夏三钱 黄芩一钱 芍药一钱 枳实六分 生姜五分 大枣三枚 水煎服。

704.柴胡桂枝汤：伤寒六七日，发热微恶寒，肢节烦疼，微呕心下支结。此太阳少阳并病也。柴胡桂枝合半汤主之。柴胡四钱 黄芩一钱半 人参一钱半 生姜一钱半 芍药一钱半 桂枝一钱半 甘草一钱 半夏一钱 大枣四枚 水煎服。

705.桂枝加芍药加大黄二汤：本太阳病，医反下之。因腹满时痛者，属太阴也。桂枝加芍药汤，大实痛者，桂枝加大黄汤主之。桂枝 芍药 甘草 生姜 大枣 即桂枝汤加芍药。大痛者即原方加大黄煎法如前。

706.麻黄附子细辛汤：治少阴病。始得之。发热脉沉，无里证者。麻黄一钱 炮附子一钱 细心二千先煮麻黄去沫，后入二味去渣温服。热微者以甘草易细辛。微发汗。

707.干姜附子汤：下后复发汗昼日烦躁不得眠，夜而安静不呕。不渴，无表证，脉沉，身无大热者此汤主之。干姜三钱 附子一钱 水煎服。

708.茯苓四逆汤：发汗若下之，病仍不解，烦躁者主之。茯苓 人参 甘草 干姜 附子 水煎服。

709.旋覆代赭石汤：治汗吐下解表，后心下痞硬，噫气不除。旋复花三钱 代赭石一钱 人参二钱 炙草三钱 生姜五钱 半夏三钱 大枣四枚,水煎服。

710.赤石脂禹余粮汤：主治久利不止，大肠虚脱，服理中丸而利益甚者。赤石脂五钱 禹余粮五钱 水煎去渣温服。

711.真武汤：治少阴水气为患，腹痛下利，四肢沉重，疼痛，小便不利，其人或咳，或呕或小便利而下利者用此加减。白术二钱 茯苓三钱 白芍三钱 炮附子一钱 生姜三钱水煎去渣温服。

712.黄连阿胶汤：治少阴病得之二三日，心中烦不得卧。黄连四钱 黄芩一钱 芍药二钱 鸡子黄一枚 阿胶三钱 先煮药去渣，内胶溶小冷内黄搅令相和得温服。

713.当归四逆汤：手足厥冷，脉细欲绝者主之。若其人内有久寒，加吴萸生姜。当归三钱 桂枝三钱 芍药三钱 细辛二钱 甘草二钱 通草二钱 大枣五枚 水煎服。

714.吴茱萸汤：治厥阴病，干呕吐涎沫，头痛者，少阴症吐利手足厥冷，烦躁欲死者，阳明病食M欲呕者。吴茱萸五钱 人参三钱 生姜六钱 大枣四枚 水煎服。

715.白头翁汤：治厥阴热利下重脉沉弦，渴欲饮水者。白头翁三钱 黄连二钱 黄柏二钱 秦皮二钱 水煎服。

716.四逆汤：治脉沉厥逆等证。甘草二钱 干姜一钱 附子一钱 水煎服。

717.通脉四逆汤：治少阴病下利消M，里寒外热，手足厥冷，脉微欲绝，身反不恶寒，其人面赤色或腹痛或干呕或咽痛或利止脉不出者，厥阴下利清M，里寒外热汗出而厥者亦主之。干姜三钱 炙草三钱 附子一钱 水煎服加葱九茎。腹中痛去葱加芍；呕加生姜；咽痛去芍加桔梗；利止脉不出去桔梗加参。

718.通脉四逆加猪胆汁汤：吐已下断，汗出而厥，四肢拘急不解脉微欲绝者。前方加猪胆汁半匕炖服。

719.麻杏甘石汤：温热内发表里俱热，头痛身疼，不恶寒反恶热。无汗而喘，大烦大渴，脉阴阳俱浮者，用此发汗而清火，若脉弱沉紧、沉细、恶寒恶风汗出而不渴者禁用。麻黄四钱 杏仁五钱 甘草二钱 石膏八钱 水煎服。

720.附子汤：治少阴病身痛，手足寒，骨节痛，口中和，恶寒脉沉者。附子二钱 人参二钱 白术四钱 茯苓三钱 芍药三钱 水煎服。

721.人参三白汤：治汗下后微虚少气发热，口燥去柴胡名人参三白汤。人参 柴胡 白术 白芍 白茯苓 姜枣 水煎服。

722.济生肾气丸：治肾虚脾弱腰重脚肿，小便不利，腹胀喘急，痰盛已成鼓症。其效如神。熟地四钱 白茯苓三钱 牡丹皮一钱 淮山一钱 泽泻一钱 山茱萸一钱 牛膝一钱 肉桂一钱 附子五分 水煎服。蜜丸空心米饮下。 

723.八味地黄丸：治命门火衰不能生土，以致脾胃虚寒，饮食少思，大便不实，下元衰惫，脐腹疼痛，也多漩溺等症。熟地黄八钱 干山药四钱 山茱萸四钱 牡丹皮三钱 茯苓三钱 泽泻三钱 肉桂一钱 附子一钱 为末蜜丸桐子大。酒下十五丸。日再服。

724.六味地黄丸：主治肾精不足，虚火炎上，腰膝萎软，骨热酸疼，足跟痛，小便淋秘或不禁遗精，梦泄，水泛为痰，自汗、盗汗、亡血、消渴、头目眩运、耳聋、齿摇、尺际虚大者。熟地八钱 山茱萸四钱 茯苓四钱 淮山药四钱 牡丹皮三钱 泽泻二钱 为末炼蜜为丸，如桐子大，空心淡盐汤下。

725.天王补心丹：主治心血不足，神智不宁，津液枯竭，健忘怔忡，大便不利。口舌生疮等症。人参 酸枣仁 当归 生地 柏子仁 麦冬 天冬 远志 五味子 茯苓 丹参 元参 桔梗 为末蜜丸白汤下。

李东恒方

726.朱砂安神丸：治心神昏乱，惊悸怔忡。寤寐不安。朱砂另研 黄连各五钱 生地三钱 当归二钱 甘草二钱 为末酒泡蒸饼丸如麻子大，朱砂为衣，每服三十丸。卧时津液下。

727.枳术丸：治胃虚湿热，饮食壅滞心下痞闷。白术二两 麦炒枳壳一两为末 荷叶煨陈米饭为丸，白汤下。

728.四神丸：治脾肾双虚子后作泻，不思食，不化食。肉果二两 炒破故纸四两 五味子二两 吴茱萸五钱 右为末 红枣四十九粒 生姜四两 切水煮枣熟去姜取枣肉和药丸桐子大空心盐汤下。

729.滋肾丸：治肺萎声嘶喉痹咳血 烦躁腹闷欲吐等症。酒炒黄柏二两 酒炒知母二两 肉桂一钱 为末米丸桐子大空心下。（通关丸也亦治下焦湿热溺癃不渴）

730.虎潜丸：治肾阴不足筋骨萎软不能步履。龟板 黄柏各四两 知母熟地各二两 牛膝三两半 锁阳 虎骨 当归各一两 芍药一两半 陈皮三钱半 右为末。煮羯羊肉捣为丸，桐子大。盐汤下。

731.越鞠丸：治脏腑一切痰、食、气血诸郁为痛、为呕、为胀、为利者。香附 苍术 抚芎 山栀仁 神曲 水泛为丸。每服百丸。(六郁越鞠丸加减法：血郁红花下，湿加白芷、热加灯心、食加山楂、痰加生姜、气加木香送下。）

732.封髓丹：治梦遗失精及与鬼交。黄柏 砂仁 甘草 右蜜糊丸。每服三钱。

733.左金丸：治肝脏火实，左肋作痛。麻仁二升 杏仁一斤 枳实 厚朴 芍药 各八两 大黄一斤 为末蜜丸白汤下十五丸。

734.更衣丸：治津液不足大便不通。朱砂五钱 芦荟七钱 研细滴好酒少许和丸。每服一钱。好酒送下。

735.备急丸：治寒气冷食稽留胃中，心腹痛，大便不通者。大黄 干姜 各一两 巴豆一两 先捣大黄 干姜 为末巴豆合捣千捶，和蜜丸如豆大。每服四丸，暖水或酒下。凡中恶心腹胀满，卒痛如锥刺，气急口禁如卒死者，捧头起灌令下咽。须臾当差，不差更与三丸，当腹中鸣，即吐利便差。若口禁者，亦须折齿灌之。

736.礞石滚痰丸：治实热老痰之峻剂，虚寒者不宜用。黄芩 大黄酒蒸各八两 沉香五钱 礞石一两为末水丸，温水送下。

737.指迷茯苓丸：治中焦停痰伏饮。半夏二两 茯苓一两 风化硝二钱半 枳壳五钱 为末姜汁糊丸。

738.平胃散：治湿淫于内，脾胃不能克制，有积饮，痞膈中满者。苍术五斤 陈皮 厚朴三斤 炙草三十两为末每服三钱，姜汤下。

739.天水散：治夏时中暑，热伤元气，内外俱热，无气以动，烦渴欲饮，肠胃枯涸者，又能催生下乳，积聚水畜，里急后重，暴注下迫者。宜之。桂府滑石六两 甘草一两 辰砂三钱为末 新汲水调服三钱。

740.阿胶散：治肺虚有火，嗽，无津液咳而哽气者。真阿胶一两半 牛蒡子二钱半 马蔸铃五钱 炙草五钱 杏仁七钱 糯米一斤 每服两许水煎服。

741.玉屏风散：治风邪久留不散者，自汗不止者亦宜。防风 黄芪 白术各等分为细末酒调服。

742.五淋散：治膀胱有热 水道不通，淋涩不出或尿如豆汁，或成砂石，或如膏汁，火热沸便血。赤茯苓一钱半 赤芍一钱 山栀仁一钱 当归一钱 甘草一钱 灯心水煎服。

743.失笑散：治产后心腹绞痛，欲死，或血迷心窍，不省人事。五灵脂 蒲黄 每服三钱酒煎服。

744.独圣散：山楂肉二两 水煎用童便 砂糖和服。凡儿枕作痛可以立止。

745.清胃散：治胃经湿热，牙齿牙根肿痛。或牵引头脑或面发热。生地 当归 川连 升麻 丹皮 水煎服。

746.龟鹿二仙胶：大补精髓，益气养神。鹿角血十斤 龟板五斤 枸杞子二十两 人参十五两 右用铅如法熬胶。初服酒化一钱半。渐至三钱 空心下。

747.竹叶石膏汤：伤寒解后，虚羸少气，气逆欲吐者。竹叶二把 石膏一斤半 半夏半升 人参三两 甘草二两 糯米半升 右七味以水一斗煮取六升。去渣纳粳米煮米熟汤成去米温服。

748.补中益气汤：治阴虚内热，头痛口渴，表热自汗不任风寒，脉洪大，心烦不安，四肢困倦，懒于言语，无气以动。动则气高而喘。黄芪 人参 云术 炙草 陈皮 当归 升麻 柴胡 姜枣水煎温服。

749.瓜蒂散：邪结胸中，胸中痞硬，寸脉微浮，气上冲咽喉不得息，或心下满而烦，饥不能食，手足厥冷，脉乍紧者，或饮食入口即吐，心中温温欲吐，复不能吐。始得之手足寒，脉弦迟者。皆宜用此吐之。亡血。虚家不可与也。瓜蒂一钱 赤小豆一钱各捣为末加香豉五分煮縻去渣温服。不吐者少加得吐乃止。

750.乌梅丸：治厥阴消渴气上冲心心中疼热饥不欲食，食即吐Y。又主久利。乌梅三百枚 黄连一斤 细辛 炮附 人参 桂枝 黄柏各六两 干姜十两 当归 蜀椒各四两 为末筛尽以苦酒浸乌梅去核，蒸饭丸桐子大，白汤下。

751.石斛夜光丸：治神水宽大，渐散昏如雾露空中有黑花及观物成二。神水淡绿淡白色者。天冬 人参 茯苓各二两 麦冬 熟地 生地各一两 枸杞子 菟丝子 甘菊花 石斛 干山药 杏仁各七钱 肉苁蓉 蒺藜 川芎 炙草 川连 防风 青葙子 枳壳 羚羊角镑 乌犀镑 各五钱 牛膝六钱半 草决明八钱 为细末炼蜜丸桐子大。每服三十丸。温酒盐汤送下。 

752.四生丸：治阳盛阴虚，血热妄行，或吐或衄者。生地 生柏叶 生荷叶 生艾叶捣烂为丸鸡子大，滚汤化服。

753.当归龙荟丸：治肝经实火，大便秘结，小便涩滞，或胸膈作痛，阴囊肿胀，凡属肝经实火皆宜服之。当归 龙胆草 黄连 黄芩 栀子仁各一两 大黄 芦荟 青黛 各五钱 木香二钱半 麝香一分半 右为末神曲糊为丸。姜汤下。

754.资生丸：治妇人妊娠三月脾虚呕吐或胎滑不固兼丈夫调中养胃，饥能使饱，饱能使饥，神妙难述。人参三钱 云术三钱 茯苓二钱 山药二钱 苡仁一钱半 莲肉二两 芡实一钱半 甘草一钱 陈皮二钱 麦柏二钱 神曲二钱白豆蔻八钱 藿香一钱 川连四钱 砂仁一钱半 扁豆一钱半 山楂一钱半右为末炼蜜为丸弹子大。每服二丸米饮下。

755.磁珠丸：治神水宽大渐散昏如雾露中行有黑花，及观物成二体，及内障神水淡绿色，淡白色又治耳聋耳鸣。煅磁石二两 辰砂一两 神曲三两 作饼炼蜜为丸。空心米饮下。

756.龙胆汤：治肋痛，口苦耳聋耳肿筋萎，阴湿热痒阴肿血浊溲血。龙胆草 柴胡 黄芩 栀子 木通 车前子 泽泻 生地 当归 甘草 水煎服。凡湿热肝邪可治。

757.甘露饮：治胃中湿热，色黄溺赤，口疮吐血衄血口烂龈縻。天冬 麦冬 生地 熟地 枇杷叶 黄芩 枳壳 石斛 茵陈 甘草各等分。水煎服。

758.五皮饮：治脾虚肤肿：陈皮 茯苓皮 生姜皮 桑白皮 五加皮 水煎服。

759.泻白散：秋伤燥令成痰嗽。桑白皮一钱 地骨皮一钱 甘草五分 粳米百粒水煎服。

760.一味白术酒：治伤湿一身尽疼。白术一两 酒煎服。不能饮酒者以水代之。

761.肾著汤：治寒湿腰痛如带五千钱。此带脉为病，名曰肾著。甘草二钱 白术干姜 茯苓 各四钱 水煎服。即金匮姜苓术汤。 

762.济生乌梅丸：治大便下血如神。炒僵蚕一两 乌梅肉一两半共为末，醋糊丸。每服四十丸。空心醋汤下。

763.圣济附子汤：治洞泄，寒中，注下水M，或痢赤白，食已即出，食物不消。炮附子 炒乌梅肉各一两 炒黄连二两 炒干姜一两 为末炼蜜为丸。米饮下。

764.凉膈散：泻三焦六经诸火。连翘一钱半 酒军 芒硝 甘草各一钱 栀子 黄芩 薄荷各五分 竹叶二十片 生蜜一匕，煎服。膈上如焚一服消。

765.苏子降气汤：治痰嗽气喘。苏子 桔皮 半夏 当归 前胡 厚朴 各一钱 沉香 炙草各五分 甚加肉桂去沉香。水煎服。然此方不如用桂枝汤加厚朴 杏仁之为愈也。

766.圣愈汤：治一切失血或血下虚。烦渴燥热，睡卧不宁，五心烦热，作渴等症。即四物汤加人参 黄芪 各三钱水煎服。

767.八珍汤：气血双补加桂芪，名十全大补汤。四物归地芍川芎，血证诸方括此中。若与四君诸品合，双疗气血八珍崇，桂芪加八珍煎，大补功宏号十全。再益志陈五味子，去芎辛串养荣专。

768.人参养荣汤：治脾肺俱虚，发热恶寒，肢体瘦倦，食少作泻等症。若气血两虚，变见诸症，勿论病脉，但用此汤诸症悉除。

769.五味异功散：健脾进食为病后调补之良方。即四君子汤加陈皮二钱 水煎服。

770.六君子汤：治脾胃虚弱，脾满痰多。即四君子汤加陈皮二钱 半夏二钱 水煎服。

771.香砂六君子汤：治气虚肿满，痰饮结聚，脾胃不和，变生诸症者。即六君子汤加木香 砂仁 各一钱 水煎服。

772.正元丹：治命门火衰，不能生土，吐逆厥冷，有时阴火上冲，则头面热，眩晕，恶心。浊气逆满则胸肋刺痛，脐肚胀急。即四君子汤加淮山 黄芪各三钱水煎服。

773.鸡鸣散：治脚气第一品药。不问男女皆可服。如或风湿流注。脚痛不可忍，筋脉浮肿者，并宜服。其效如神。槟榔七枚 桔红 木瓜各一两 吴萸 苏叶各三钱 桔梗 生姜各五钱 水三碗煎一碗，候冷服之。天明当下黑粪水。早饭时必痛住肿消。

774.近效白术汤：治风虚头重眩苦极不知食味，暖肌补中益精气。即术附汤减半加炙草一钱半 生姜二片 大枣二枚，水煎服。（白术五钱 附子二钱半）

775.参附 术附 芪附三方合括歌。阴盛阳虚汗自流，肾阳脱汗参附求（人参一两 附子五钱）；脾阳遏郁术和附（白术一两 附子五钱），若是卫阳芪附投（黄芪一两 附子五钱）。

776.三生饮：治卒中昏不知人，口眼歪斜，半身不遂，并痰厥阴厥。生附子 生南星 生川乌各去皮各五钱 木香二钱 参一两另煎冲药 调服风痰卒倒效神灵。

777.益元汤：治阴盛格阳之证，面赤口渴，欲卧于泥水之中，为外热内寒乃热因寒药，为引用也。此白通加人尿猪胆之变方也。蕲艾叶 炮附子 北干姜 麦冬 五味子 知母 黄连 人参 炙草 葱白 童便 水煎服。

778.百合汤：治心口痛，服诸热药不效者，亦属气痛。百合一两 乌药三钱 水煎服。

779.丹参饮：治心痛胃腕诸痛多效，妇人更效。丹参一两 白檀香 缩砂仁各一钱 水煎服。

780.金铃子散：治心腹痛，及肋痛等症。脉洪数，及服热药而增痛者如神。元胡索 金铃子等分 捣末清酒调服。

781.左金丸：治肝脏实火，左肋下痛或吐酸水。黄连六两 吴茱萸十一两 为末炼蜜为丸。

782.香连丸治赤白痢：黄连二十两 吴茱萸十两 木香五两 研末醋糊丸，空心米汤下。

783.萆Z分清饮：治遗精，白浊，急淋等症。乌药 益智仁 石菖蒲 萆Z各三钱 甘草一钱半 煎成加盐少许频服。

784.斗门密传方：治毒痢脏腑撮痛脓血赤白，或下血片。日夜无度，及噤口恶痢，他药不能治者。立见神效。黑豆一两半 干姜四钱 炙地榆六钱 甘草六钱 白芍三钱 罂粟壳八钱 水煎服。

785.脾约丸：治脏腑不和，津液偏渗于膀胱，以致小便多，大便秘结者。白芍 火麻仁 杏仁 枳实 厚朴 各五钱 大黄一两 炼蜜为丸，如桐子大，白汤送下。大便利即止。

786.防风通圣散：风热壅盛，表里三焦皆实乃发表攻里并用法。大黄 朴硝 荆芥 麻黄 山栀 白芍 连翘 甘草 桔梗 川芎 当归 石膏 滑石 薄荷 结茯苓 白术 葱姜 水煎服。

787.越鞠丸：治脏腑一切痰，食。气。血诸郁为痛，为胀，为利者。六郁宜施越鞠丸。芎苍曲附并栀养，食停气血湿痰火，得此调和顷刻安。香附（气） 抚芎（血） 苍术（湿） 栀子（火） 神曲（食） 麦芽煎汤泛丸。湿加茯苓 白芷，火加青黛，痰加南星半夏 瓜蒌 海石。血加桃仁 红花，气加木香 槟榔，食加麦芽山楂，挟寒加吴茱萸。

788.稀涎汤：治风痰不下，喉中如牵锯，或中湿肿满。皂角一个 大半夏十四枚 炙草一钱 白矾二钱为末每服一钱。生姜少许。温水冲灌，得吐痰涎即醒。此夺门之兵也。风初中时宜之。 

789.通关散：细辛 皂角 为末吹鼻中得嚏得生。

790.五积散：治感冒寒邪，头疼、身痛、项背拘急，恶寒呕吐、肚腹疼痛及寒湿客于经络，腰脚骨髓酸痛及痘疮寒胜等症，本方去麻黄，酒水同煎。治痢后鹤膝风甚效。当归 麻黄 苍术 陈皮各一钱 厚朴 干姜 芍药 枳壳各八分 半夏 白芷各七分 桔梗 炙草 茯苓 肉桂 人参各五分 川芎四分 姜葱少许，水煎服。

791.地黄饮子：治舌喑不能言，足废不能行，此谓少阴气厥不至急当温之。名曰痱证。肉桂 附子 肉苁蓉 茯苓 熟地 麦冬 五味子 远志 石菖蒲 山茱萸 巴戟天 石斛各五钱分 薄荷七片 水煎服。

792.小续命汤：六经中风之通剂。如六经中风歪斜不遂语言涩謇及刚柔二痉，亦治厥阴风湿等症。防风一钱 桂枝 麻黄 酒芍 人参 杏仁 川芎 黄芩 防己 甘草各八分 附子四分 姜枣煎服。

793.资寿解语汤：治中风脾缓舌强不语，半身不遂与地黄饮子同意。但彼重在肾，此重在脾。羌活五分 防风 附子 羚羊角 酸枣仁 天麻各一钱 肉桂八分 甘草五分 竹沥五钱 生姜汁二钱调服。治肾气不荣于舌，加枸杞 首乌 天冬 菊花 石菖蒲 元参 甚效。羚羊角一味妙甚。

794.升麻葛根汤：治阳明表热下利，兼治痘疹初发。升麻三钱 葛根 芍药各二钱 炙草一钱 水煎服。

795.香苏饮：治四时感冒发表轻剂。紫苏叶二钱 炒香附 陈皮各一钱五分 炙草一钱 加姜葱 水煎服。

796.人参败毒散：治伤寒瘟疫，风湿，风眩，拘挛，风痰头痛目眩，四肢痛。憎寒壮热。项强睛疼。老人小儿皆可服。人参 茯苓 枳壳 桔梗 柴胡 前胡 羌活 独活 川芎各一钱甘草五分 加生姜煎服。口干烦热加黄芩。

797.大补阴丸：降阴火，补肾水，凡阴虚发热最宜。黄柏 知母各四两俱用盐酒炒 熟地龟板各六两为末。猪脊髓蒸熟和末炼蜜为丸。空心姜汤盐汤酒均可，随意送下。

798.黑锡丹：治脾元久冷，上实下虚，胸中痰饮，或上攻头目及奔豚上气，两肋膨胀 并阴阳气不升降，五种水气、脚气上攻。或卒暴中。风痰潮上膈等症。黑锡 硫磺各三两同研炒无声为度 胡芦巴 沉香 熟附子 肉桂各五钱 茴香 破故纸 肉豆蔻 金铃子 木香各一两 研末酒煮面糊丸桐子大。姜汤下。

799.二加龙骨汤：治虚劳不足，男子失精，女子梦交，吐血，下利清M，浮热汗出，夜不成寐等症。即桂枝汤拿过加龙骨牡蛎各三钱水煎服。一方去桂枝加白薇 附子 亦效。

800.归脾汤：治思虑伤脾不能摄血，致血妄行或健忘怔忡，惊悸 盗汗 嗜卧少食或大便不调，心脾疼痛，疟痢郁结或因病用药失宜克伐伤脾，以致变症者最宜之。白术炙芪 茯神各二钱 人参 酸枣仁 炒研各二钱 远志 木香各五分 炙草一钱 当归二钱 龙眼肉五枚水煎服。

801.桃花汤：少阴病下利，便脓血者。少阴病四五日腹痛小便不利下利不止，便脓血此汤主之。赤石脂一两 干姜二钱 粳米五钱水煎服。

802.麻黄连翘赤小豆汤：伤寒瘀热在里，身必发黄，此主之。麻黄 连翘 赤小豆 梓白皮 甘草 生姜 大枣水煎服。

803.小青龙汤：伤寒表不解，心下有水气，干呕、发热而咳或渴或利或噎或小便不利，少腹满或喘者。麻黄 芍药 细辛 干姜 甘草 桂枝 五味子 半夏 先煮麻黄去沫，水煎服。

804.大青龙汤：治太阳中风，脉浮紧，发热恶寒，身疼痛，不汗出二烦躁者主之。若脉微弱，汗出恶风者不可服。服之则厥逆筋惕肉此为逆也。麻黄 杏仁 甘草 石膏 桂枝 生姜 大枣 水煎服。

805.杨氏少还丹：治脾胃俱虚，饮食无味，面少精采，腰膝无力，梦遗或少年阳痿等症。山萸肉 山药 茯苓 熟地 杜仲 牛膝 肉苁蓉 楮实子 小茴香 巴戟天 枸杞子 远志 石菖蒲 五味子各二两 红枣百粒，姜煮去皮核，炼蜜为丸。梧子大。每服三钱 盐汤下。此交通心肾之方也。

806.风引汤：除热瘫痪，巢氏云脚气宜此汤主之。大黄 干姜 龙骨各四两 桂枝三两 甘草牡蛎各二两 寒水石 滑石 赤石脂 白石脂 紫石英 石膏 各六两 合研筛末井水煎服。此乃脏腑之热，非草木之品所能散，故以金石重药清其里。

807.黄土汤：治下血先便后血，此远血也。甘草 熟地 白术 炮附 阿胶 黄芩各三钱 灶中土八钱 水煎温服。

808.赤小豆当归散：治下血先血后便，此近血也。（上方赤石脂易黄土，炮姜易附子，加侧柏叶四两 竹茹半斤）。赤小豆五钱 当归三钱 水煎服。

809.牛角腮灰散：治卒下血。黄牛腮一具烧赤色为末，煮豆豉汁和二钱服。重者日三。

810.猪K丸：治大人小儿大便下血，日久多食易饥，腹不痛里不急，先用海螵蛸炙黄去皮白者为末 木贼草煎汤调下，三日后效，后用黄连二两 嫩猪K二尺去肥，以黄连塞满猪脏扎两头煮十分烂。研细添糕糊丸。桐子大。每服三十丸。米饮下。 

811.解毒活血汤：凡时疫初起服之最良。葛根 柴胡 连翘 生地 当归 赤芍 桃仁 川朴 甘草 西藏红花各等分。水煎服。

812.苦参白术散：治渴泻。薏苡仁 桔梗 山药 莲子肉 砂仁 扁豆壳 合四君子汤煎服。

813.七味白术散：治渴泻。藿香 干葛根 木香 合四君子汤煎服。加冥蛉土三钱更妙。

814.瘟疫良方：无论已传未传阴症阳症皆可服之。金银花三钱 生甘草二钱 好黄土五钱 炒黑豆五钱 白矾二钱 水煎服。

815.华氏大建中汤：辛甘化阳法。人参 桂心 归身 川椒 炙草 白芍 茯苓 饴糖 兰枣 干姜 水煎服。

816.华氏加减小建中汤：人参 归身 桂枝 白芍 兰枣 生姜 干姜 水煎服。

817.神仙九气汤：治水肿肤胀如神。姜黄 香附 为末每服六钱空心盐汤下。

818.导水茯苓汤：治水肿头手足遍身肿如烂瓜之状，按而塌陷，腹满，喘，不能转测安睡，饮食不下。小便秘妫溺出如割，或如豆汁，而绝少服。喘咳气逆，诸药不效者，用此渐利而愈。光泽泻 赤苓 麦冬 白术 每件各三两 桑白皮 紫苏叶 槟榔 木瓜各一两 大腹皮 陈皮 砂仁 木香各三钱半 灯草三十根 煎八分，食远服。病重者可用五六两，浓煎五更服。

819.麻黄甘草汤：此方上宣肺气，中助土气，外行水气，其功居于济生之上。且水从汗出，不怕亡阳。麻黄三钱 甘草一钱 水煎服。

820.连理丸：治腹胀如箕，时吐酸水者，又治久泄泻如神。人参 苍术 干姜 川连 炙草 蜜丸米汤下甚效。

821.吴氏还原饮：治疫疟。槟榔 厚朴 草果 知母 黄芩 芍药 甘草 水煎服。

822.瘴疟良方：芳香化浊法，治岚瘴毒疟如神。藿香 佩兰 陈皮 半夏 腹皮 厚朴 鲜荷叶 水煎服。

823.又方。宣窍导痰，治痰热昏迷之疟最良。远志肉 石菖蒲 杏仁 瓜蒌 僵蚕 皂角炭 天竺黄各等分，水煎服。

824.龙牡救逆汤：治汗多厥脱之疟。龙骨 牡蛎 炙草 大枣 桂枝 生姜 常山 水煎服。

825.邪疟俗名鬼疟良方。用驱邪避祟法。龙骨 茯苓 苍术 木香 柏子仁 石菖蒲 桃叶 雄黄少许 水煎服。

826.温疟良方治寒湿疟。藿香 白蔻 神曲 厚朴 陈皮 苍术 草果 薏苡仁 水煎服。

827.暑疟良方：用清凉涤暑法。甘滑石 甘草 青蒿 扁豆 连翘 茯苓 通草 西瓜翠衣 水煎服。又方：治温暑伏，少阳经血分之疟。青蒿 桑叶 丹皮 花粉 鳖甲 知母 水煎服。

828.温疟良方用桂枝白虎汤。石膏 知母 甘草 粳米 桂枝木 水煎服。又方：清凉透邪法，亦治温疟。芦根 石膏 连翘 竹叶 豆豉 绿豆衣 水煎服。

829.瘅疟良方用清热生津法。但热不寒为瘅疟。天花粉 石膏 知母 沙参 洋参 生地 石斛 麦冬 甘草 蔗汁 梨汁 水煎服。

830.银菊散：治白痢之清剂也。银花三钱 白菊三钱 连翘二钱 白芍三钱 杏仁三钱 桔梗三钱 栀子二钱 木香一钱 牛蒡子三钱 甘草一钱 水煎服。有宿食加清宁丸一钱更妙。 

831.白虎汤：治白痢，烦躁、口渴、潮热、下白脓连绵不已。生石膏三钱 煅石膏三钱 甘草一钱 粳米三钱 知母二钱 再加黄芩三钱 白芍三钱 杏仁三钱 桔梗二钱 厚朴二钱 水煎服。外寒加荆芥 葛根，小便不利加桑白皮 甘滑石。

832.白头翁汤：治红痢。白头翁五钱 黄柏三钱 黄连三钱 秦皮三钱 加杏仁三钱 槟榔二钱 当归三钱 地榆三钱 赤芍二钱 荆芥一钱 生地三钱 青蒿二钱 甘草一钱 水煎服。

833.霹雳散：治痢症，胀闭有宿食，发呕等症。生大黄一钱 黄连二钱 黄芩三钱 吴萸一钱 水煎服。

834.大承气汤：治奇恒痢。生大黄二钱 厚朴二钱 枳壳一钱 芒硝三钱 水煎服。后进金银花汤。

835.三黄酒：治痢症发呕吐者。黄连一钱 黄芩三钱 生大黄二钱 用好烧酒煎服。徐咽呕止勿服。

836.救胃煎：治噤口不食之痢疾。生地三钱 白芍三钱 川连三钱 黄芩三钱 玉竹三钱 花粉三钱 杏仁三钱 桔梗二钱 石膏四钱 麦冬三钱 枳壳八钱 厚朴一钱 甘草一钱 水煎服。

837.开噤汤：治噤口不食之痢疾。潞党参三钱 麦冬三钱 天冬三钱 石膏三钱 栀子二钱 黄芩一钱 黄柏一钱 生地一钱 白芍三钱 当归三钱 射干二钱 杏仁三钱 槟榔一钱 枳壳一钱 甘草一钱 花粉二钱 白头翁三钱 水煎服。服后生津进食，除肠胃之炎症，力量周到妙方也。

838.归地养荣汤：为治痢愈后调补良方。多服大有裨益。当归三钱 生地三钱 山药三钱 麦冬三钱 白芍三钱 莲子心三钱 桑叶三钱 荷叶三钱 石斛三钱 玉竹三钱 甘草一钱 水煎服。

839.柴胡荆芥汤：治痢症有寒热，表里兼治者。青蒿八钱 荆芥一钱半 竹茹三钱 银花二钱 连翘二钱 白芍三分 杏仁三分 木香一钱 黄芩二钱 甘草一钱 水煎服。

840.葛根黄连黄芩汤：治外感发寒热并下利者。葛根八钱 川连三钱 黄芩三钱 甘草一钱 杏仁三钱 水煎服。

841.黄芩汤：治痢症主方。若呕加半夏生姜，随症加减。黄芩三钱 炙草三钱 芍药二钱 大枣四枚 水煎服。

842.黄连汤：伤寒胸中有热，胃中有邪气，腹中痛欲呕吐者。主之。黄连 炙草 干姜 桂枝各三钱 人参二钱 半夏三钱 大枣四枚 水煎服。

843.盗汗专方莲枣麦豆汤：莲子七枚 黑枣七枚 浮麦半升 马料豆半升 水煎服。

844.黄汗效方。黄芪芍药桂心酒汤：黄芪五两 芍药三两 桂心三两 醋水煎服。

845.八正散治诸淋。瞿麦 栀子 q蓄 大黄 滑石 木通 车前子 甘草各一钱 灯心二十条 水煎服。热淋加白茅根 血淋加天青地白（青草） 死血做淋加牛膝 桃仁 当归 白芍 生地 水煎服。

846.通关散：治喉闭或卒然喉癣生哦等症，吹入甚效。猪牙皂角 白矾 川连各等分，瓦上焙干为末吹入良。

847.稀痘仙方：胡少泉先生传小儿初生十八日内，令其出痘，永保不染痘患。若过十八日后则不验也。金银花一钱 红花一钱 桃仁一钱 生地二钱 荆芥穗一钱 赤芍二钱 当归二钱 甘草五分 用水二茶杯煎一酒杯。再用本小儿脐带约二三寸，焙干研末调入药内，分数次服尽。头日服药，次日出痘，三日收功。不灌浆，不结厣面。此方屡试屡验。为须于十八日内为要。焙脐带法：先将瓦用炭火焙爽，去尽湿气，再将脐带放上，细火满烘，不可全焦。以黄脆为度。取出研末。放瓶内盖好。退去火气然后调入药内用。但焙时切不可用煤炭。 

848.小儿初生关锁：南星 乌梅为末用五厘，陈皮汤下。即开日饮乳，应验无比。一切关锁能治。勿视为寻常忽之。

849.小儿叫乳：白豆蔻七粒 砂仁七粒 甘草二钱 共为末擦口中，任其咽下，或用朱砂五厘 石榴皮八厘 同金银器煎茶饮之即效。

850.小儿猝然不省人事，两手拘挛，此症类似中风，惊风，不可用药误治。但用阴虫俗名肥猪三十只烧存性，一半吹入鼻中，一般冲茶服。自愈。

851.霍乱良方。修合济人功德无量。天生术姜汁炒二两 正川朴二两 盐陈皮二两 白檀香一两 降真香一两 同研末，外用广藿香煎汤泛丸。如龙眼核大。每服三丸，细嚼和津咽下。其病自解。

852.急救白喉双哦一切喉症经验仙方。红牛膝生的捣汁（草药中可买）射干三钱 桔梗三钱 各等分。煎汤兑牛膝汁服下。立愈。即极危险症亦可挽回。 

853.男女交合精脱方：黄芪四两 当归二两 附子五钱 水煎服。

854.阳痿妙方：即阳事不举也。药酒一杯作二三百口缓缓饮之自能生精养血，其功不可尽述。防党参 熟地 枸杞子各五钱 沙苑蒺藜 淫羊藿 母丁香各三钱 远志 沉香各一钱 荔枝核七个，共浸上好酒二斤，三日后蒸三炷香久。取起以器载之。封固。浸冷水中拔出火气，过一月内饮之。

855.又方用蜂窝新瓦上焙枯为末。新汲水调服二钱，终夜不倒极效。

856.温脾汤：治寒积脐腹绞痛，并治久痢赤白，脾胃冷实不消。人参 附子 甘草 芒硝各一钱 大黄五钱 当归 干姜各三钱 水煎服。

857.六和汤：调和六气。治伤暑寒热吐利身疼等症。藿香 厚朴 杏仁 砂仁 半夏 木瓜 茯苓 扁豆 甘草 生姜 大枣 白术 水煎服。能御风寒暑湿燥火六气，故曰六和汤。

858.痛泻要方：刘草窗先生方也。土炒白术三钱 酒炒芍药四钱 陈皮一钱半 防风一钱 水煎服。

859.胃虚呃逆桔皮竹茹汤：人参 桔皮 竹茹 甘草 生姜 大枣 水煎服。后人加半夏 枇叶 麦冬 茯苓 亦可用之。

860.痰后寒呃丁香柿蒂汤：丁香 柿蒂各二钱 人参一钱 生姜五片 加竹茹 桔皮更妙。

861.呃喘定喘汤：治肺寒膈热喘哮症。白果炒黄三十枚 麻黄 半夏 款冬花各三钱 桑白皮苏子各二钱 杏仁 黄芩各一钱八分 甘草一钱 生姜二片 水煎服。

862.槐花散：治便血，肠风，宽肠，凉血。逐风之品合成甚妥。槐花 柏叶 枳壳 荆芥为末米饮下。

863.小蓟饮：治血淋。藕节 蒲黄 木通 滑石 生地 当归 甘草 黑栀子 淡竹叶，血淋热结服之良。

864.复元活血汤：治损伤积血。柴胡 花粉 当归 山甲 桃仁 红花 大黄 甘草 酒水煎服。

865.缩脾饮：治温成消暑，吐泻烦渴，用此清暑气。砂仁 草果 乌梅 甘草 葛根 扁豆水煎服。

866.实脾饮：治便利不渴而肿胀者，为阴水虚寒，阴水最宜。茯苓 土炒术 木瓜 甘草 木香 大腹皮 草果 炮附子 干姜 厚朴 姜枣煎服。

867.大桔皮汤：治水肿泄泻湿热。结茯苓一钱 肥猪苓 土炒术 光泽泻 肉桂各八分 甘草一钱 滑石六钱 陈皮一钱半 木香 槟榔各三分 姜三片 水煎服。

868.肾消茯苓丸：花粉 茯苓 川连 萆Z 人参 元参 熟地 覆盆子 各一钱 石斛 蛇床子各七钱八分 鸡内金三十具 微炒蜜丸。磁石汤下。

870.胃热消渴丹溪消渴膏：泻火生津益血之品合成。花粉 川连 藕汁 生地汁 牛乳 姜汁 蜜煎膏冲服。

871.猪肾荠s汤：治下消之症。茎长兴盛，不交精出名强中。缘服邪术热药而毒盛也。此汤解毒治肾消。猪肾一具 大豆一升 荠s 人参 石膏 各三两 磁石棉裹 茯神 知母 黄芩 葛根 甘草 花粉 各二两 先煮猪肾豆后，入药煎服。去肾豆之渣。然后下药。 

872.局方清心莲子饮：治心火淋渴，燥烦，消渴，崩淋等症。石莲肉 人参 柴胡 赤苓 黄芪各三钱 黄芩地骨皮 麦冬 车前子炙草各二钱 水煎服。

873.脾胃郁火发为口疮用钱乙泻黄散。升麻 防风 白芷 各一钱半 黄芩 枳壳 半夏 石斛 各一钱 甘草七分。清胃热，开郁，升火，平胃，调中，水煎服。甚效。

874.济生桔梗汤：治肺痈嗽吐脓血，或咽干便秘，可加大黄一钱。防己 桑白皮 贝母 瓜蒌仁 枳壳 薏苡仁 当归 黄芪 杏仁 百合 甘草 桔梗 姜煎温服。

875.清咽太平丸：治肺火咯血，膈热早间咯血，两颊常赤。薄荷十两 川芎 柿霜 甘草 防风 犀角各二钱 桔梗三钱 蜜丸。此木盛生火，火克金，出此方也。 

876.涤痰汤：治中风痰壅舌强，神昏，不语等症。姜制半夏 南星胆各二钱半 桔红 枳实 茯苓各二钱 人参 石菖蒲各一钱 竹茹一钱 甘草五分 加姜煎服。

小儿科要方;

877.泻青丸：治肝经实热，急惊搐搦。羌活 大黄 芎 山栀仁 龙胆草 当归 防风 右为末炼蜜为丸。芡实大，每服半丸。竹叶汤入砂糖下。

878.泻黄散：治脾胃实热 。藿香叶 甘草三钱半 石膏五钱 山栀仁一两 防风三两 右用蜜酒微炒为末。每服二钱水煎服。

879.生犀散：治心经虚热。地骨皮 赤芍 柴胡 干葛各一两 甘草五钱 犀角二钱 为末每服二钱。水煎服。

880.白玉散：治丹瘤。白土二钱半 寒水石五钱 为末米醋或新水调敷。

881.柳华散：治热毒口疮。炒黄柏 炒蒲黄 青黛 煅人中白各等分为末敷。

882.保和丸：治食积。山楂 神曲各二两 半夏 茯苓各一两 陈皮 连翘 萝卜子各五钱 右为末粥糊丸，每服二十丸。白汤下。

883.钩藤饮：治吐脾胃亏损虚风慢惊。双钩藤三分 蝉蜕 炒防风 炒白僵蚕 全蝎去毒尾炒 炙草 川芎 党参 麻黄绒 每服三钱水煎服。

884.羚羊角丸：治小儿行迟。羚羊角镑 醋炙虎胫骨 焙生地 酸枣仁 白茯苓 各五钱 肉桂 防风 当归 黄芪各二钱半 右为末蜜丸。每服一钱白汤下。

885.蝉蜕钩藤散：治肚疼惊啼。钩藤 天麻 茯苓 芎 白芍各二钱 甘草 蝉蜕各一钱 灯心煎服下。

886.治癞方：不拘头面遍身痛痒黄水出俱效。黄连一两 蛇床子五钱 五倍子一两 轻粉三钱 黄柏 枯矾各五钱 川椒二钱 梅花冰片一钱 同研末麻油调涂。

887.治骨蒸方：银柴胡八分 地骨皮酒洗一钱 青蒿八分 川连 犀角 丹皮各五分 甘草二分 元参一钱 竹叶二十片 芦根一两 水煎服。

888.治遗尿方：炙鸡内金一具 炒桑螵蛸三枚 炙甘草三分 黄芪 煅牡蛎各五钱 为粗末，每用一钱水一杯煎去渣服。

889.治吐乳方：焙莲子心七枚 丁香三粒 人参三分 右同研乳汁浸令儿允食。 

890.乳方：青黛一钱 元明粉三钱 硼砂一钱 薄荷五分 冰片一分 右同研末擦口内两颐吐出涎，一日用四五次。自愈。

以下妇科药方：

891.桂枝茯苓丸：治妇人宿有Y病经未及三月而得漏下不止。胎动在脐上者为Y痼害妊娠，六月动者前三月经水利时胎也。下血者后断三月[也。所以血不止者。其Y不去故也。当下其Y此主之。桂枝 丹皮 茯苓 桃仁 芍药 为末蜜丸兔屎大，日食前药一丸不知至三丸。 

892.当归芍药散：治妇人怀娠腹中疼痛。当归三钱 芍药五钱 白术四钱 泽泻八钱 川芎三钱 杵末酒水煎服。

893.干姜人参半夏丸：治妊娠呕吐不止。干姜 人参各一两 半夏二两 生姜汁糊丸。梧子大服十丸日三。

894.葵子茯苓散：治妊娠有水气身重小便不利洒淅恶寒，起即头眩。葵子一两 茯苓三钱 水煎服。

895.当归贝母苦参丸：治妊娠小便难，饮食如故。当归贝母 苦参为末蜜丸如豆大。

896.当归散：妇人妊娠宜常服。当归 黄芩 芍药 川芎各三钱 白术一钱半 为末酒水冲服。

897.黄龙汤：妊娠寒热，头疼嘿嘿，不欲饮食，肋下痛，呕逆，痰气及产后伤风热入胞宫，寒热如疟，并经水适断，病后劳复，余热不解。柴胡一两 黄芩 人参 甘草各八分半 炙，右四味每服五钱水一盏半煎一盏，去渣温服。

898.小调经散：治产后败血循经流入四肢，腐烂如水，服此血行肿消则愈。没药 琥珀 桂心 白芍 当归各一钱 细辛 麝香各五分 为末姜汁酒各少许调服。此方治血分病最良。

899.佛手散：调经。芎二钱 当归三钱 酒水煎服。

900.温经汤：主妇人曾经半产瘀血在少腹不去，其证唇口干燥。吴茱萸三钱 当归 川芎 芍药 人参 桂枝 阿胶 丹皮 各二钱 生姜三钱 甘草二钱 半夏三钱 麦冬三钱 水煎服。主妇人少腹寒久不受胎，兼治崩中去血，或月水过多及至期不事，此方调经总方。

901.土瓜根散：治带下经水不利，少腹满痛经一月再见。土瓜根 芍药 桂枝 V虫各三钱 杵散为末酒水煎服。此方治瘀血伏留在冲脉之方也。

902.大黄甘草汤：治妇人少腹满如敦状小便微难，不渴，此为水与血俱结在血室也。主之。大黄四钱 甘遂五钱 阿胶二钱 水煎服。当下其血。

903.甘麦大枣汤：妇人脏燥悲伤欲哭象，如神灵所作数次欠伸此主之。甘草三钱 小麦五钱 大枣四枚 水煎服。亦补脾气。

904.旋复花汤：治妇人虚寒相搏此名曰革。或妇人半产漏下主之。旋复花三钱 葱三茎 新绛少许 水煎服。

905.三物黄芩汤：治妇人在草芦自发露得风四肢苦烦热，头痛者。与小柴胡汤头不痛但烦者主之。黄芩一两 苦参二两 地黄四两 煎服。当吐下虫。

906.当归建中汤：治产后羸虚不足，腹中刺痛不止，吸吸少气，或苦少腹中急，摩痛引腰背，不能饮食，产后一月日得四五剂为善令人强壮宜。当归四钱 桂枝三钱 芍药六钱 生姜三钱 甘草二钱 大枣四枚 水煎服。 

907.开骨散：临产妇交骨不开。当归五钱 醋龟板三钱 川芎二钱 妇人发一团水煎服。

908.产后夺命散：没药 血竭 右研末。俟产下用童便酒水煎服。略久再服。其恶血下行便不冲上，免生百疾。

909.本事交加散：治妇人荣卫不通，经脉不调。腹中撮痛，气多少结聚为瘕产后中风。生地汁五钱 生姜汁五钱 水煎酒调下。

910.小柴胡加地黄汤：治妇人室女，伤寒发热，或发寒热经水适来，或适断，昼则明了，夜则谵语，如见鬼状。亦治产后恶露方来勿尔断绝。柴胡一钱 人参 黄芩 甘草 生地各五分 姜枣煎服。此法治热入血室。

911.秦桂丸：治妇人无子，已觉有孕，便不可服。秦艽 桂心 杜仲 防风 厚朴各三钱 生附 茯苓各一两半 白薇 干姜 沙参 牛膝 半夏各五钱 人参一两 细辛一两 右十四味为末炼蜜为丸。如绿豆大。每服三十丸空心米饮下。

912.求嗣方。壬子日合药，别日不用，名助阳丹。细辛 牛膝二两 茯苓一两 没药四钱 吴萸 白薇 白芨 秦艽 乳香 防风 当归各三钱 肉桂 厚朴 石菖蒲 附子各三钱 人参一钱 水煎服。此二方治胞寒无子者，若阴虚血少者非宜。

913.紫苏饮：治子悬腹痛，或临产惊恐气结连日不安，或大小便不利。当归 甘草 大腹皮 人参 川芎 桔皮 白芍 紫苏 姜葱引 水煎服。

914.孔圣枕中丹：治学问易忘，此丸服之令人聪明。败龟板酒炙 龙骨 远志去心苗 菖蒲九节去毛 各等分为末蜜丸一钱一丸，每服一丸，温酒化下日三。

服食验方：

915.扶桑至宝丸：此丸久服可跻上寿，起顿，济危弱，驻容颜，须白返黑，却病延年，补髓添精，功效最神。嫩桑叶须择家园者摘去其蒂，洗以长流水晒干为末，净一斤；巨胜子即黑芝麻此品引上之药净四两；白蜜一斤。右将芝麻用阴阳水煎浓汁去麻存汁，和蜜炼至滴水成珠，将药末捣和为丸，如梧桐子大。每服百丸，早盐汤，晚酒下。此方乃宋胡僧传介溪八十八翁之方也。胡僧数百年之人也。蚕食吐丝织成锦绸，人食生脂延年除咎。歌曰：扶桑扶桑高拂云海，东日出气氤氲沧海变，用意几载此树移根今何在，结子如丹忽如漆绿叶英英翠可扪真人采 天地气，留与红霞共吞吐，濯磨入鼎即灵药，芝水区末可群餐松有人已仙去，我今朝夕芝此君叶兮叶兮顾玉女绿阴衰面有桃津授讫遂长往不可物色之无他奇，翁不复酢Ｒ庳屎蟛【纭Ｒ┕绦В乃忆胡僧所传，采取修治。一惟其方服之。病霍已。而肌腠遍体生生而复平平，若换皮骨鄢。始知神僧弗欺。久服不已。年至W耄而耳目聪明如少翁曰不佞以皮相胡僧也。今如蒲柳之姿得享松柏之萧，敢忘胡僧乎哉，因广其传留候知音，同登寿域，老勿以予向之疑胡僧者疑予也。 

916.小儿初生三日用猪胆汁倾汤内浴，儿永无疮疥之疾。

917.小儿解颅用蛇蜕炒焦为末 猪颊骨中髓调敷顶上日三次。

918.小儿头上软疖用枯矾为末清油调敷。又方用桃树不落干桃子烧灰清油调敷。

919.风症要方经验九制稀莶丸：治诸般风症，骨节疼痛，缓弱等症。此草处处有之其叶似苍耳对节而生，五月五日、七月七日、九月九日采来晒干铺入滴滴层层用匀酒洗蒸。复晒如此九度为末炼蜜为丸。如梧子大。每服三钱空心无灰酒下。此唐节度使张泳年三十一岁中风就症五年百药不效。钟P名医命服此丸获愈。表云金银线素根D对节而生，蜀号火吹D菜，颇类苍耳，谁知至贱之中乃有殊常之效。验案：罗守一坠马中风失音不语十服立差。智岩和尚年七十。忽患偏风，口眼歪斜时时吐涎，十服亦差。

920.清气化痰丸：通治火痰诸症。陈皮 杏仁 枳实麦炒 黄芩酒炒 蒌仁去油 茯苓各二两 胆星 半夏制各一两半为末姜汁丸如椒目大。每服二钱白汤送下。

921.痔漏丸：治一切内外痔漏及诸般痔漏。鱼鳔四两明净者 黄蜡四两 明矾二两研末 珍珠五分研末 朱砂一两研末 象牙末五分研末。先将鱼鳔酒煮极烂杵如膏入腊化尽 离火入矾末并砂牙和匀。如桐子大。每服一丸，空心酒送下。

922.九龙丹：治肾水不足邪火摇动，精浊遗失之症。枸杞子酒蒸 金木子焙 山楂肉炒 石莲肉炒 莲花头焙 熟地捣膏 白茯苓 川当归 芡实 右为末炼蜜丸如梧桐子大。每服三钱，空心白滚汤送下。

923.枣矾丸：治M疸身目俱黄及胖黄等症。绿矾半斤火煅通红 枣肉二斤煮去皮核捣烂 平胃散四两为末 右用枣肉和绿矾末为丸平胃散为衣如椒目大。空心姜汤下三钱神效。

924.戊巳丸：治脾胃热泻不止。酒炒川连一两 炮吴萸二钱 炒白芍二钱 右为末水糊丸椒目大。每服二钱 白滚汤下。

925.保和丸：治饮食内伤食入恶食者，此丸主之。山楂肉二两 炒神曲 姜制夏 茯苓各四两 莱菔子 陈皮 连翘各五钱 右为末水成丸。椒目大。食后白汤送下。

926.枳术丸：治痞消食强胃健脾。土炒白术一斤 枳实炒半斤 右为末荷叶包陈米饭为丸如椒目大。白汤送下。加香砂各一两，名香砂枳术丸。破滞气消饮食，开胃强脾。加桔皮半夏名桔半枳术散。健脾消痞利膈。

927.周王百子丹：又名鱼鳔丸。回精明目种子极灵。明净鱼鳔一斤分四份用牡蛎粉 蛤粉 陈壁土 黍各拌炒成珠。 鹿角胶 鹿角霜各四两 人参 当归 泽泻 莲须 赤石脂 白茯苓 天冬 山萸 石菖蒲 五味子 覆盆子 车前子 柏子仁 山药各一两 金钗斛 川椒子 生地 杜仲 土炒术 广木香 酸枣仁各一两 巴戟天 川牛膝 熟地 地骨 远志肉 肉苁蓉 枸杞子 菟丝子各二两 蒺藜酒煮烂焙干四两为末炼蜜为丸如梧子大。每服三钱白汤好酒送下均可。

928.桂圆杞菊酒又名养生主。此酒补心肾和气血，益精髓，壮筋骨，安五脏，旺精神，肌肤，驻颜色。酒当归一两 龙眼肉八两 枸杞子四两 甘菊花去蒂 白酒浆七个 好烧酒三斤 右四味用一绢袋盛之。悬于坛中，再入二酒，封固月余不拘时随意饮之。甚有利益。

929.百花如意酣春d：此d益肾固精坚阳久战且其品味不燥不热，真房术中之绝技也。角沉香一两 玫瑰花一两 蔷薇露一两 梅花蕊一两 桃花瓣一两 韭菜子一两 核桃肉八两 白酒浆五斤 好烧酒五斤右七味用一绢袋盛之悬于坛中再入二酒封固窑月余随意饮之最妙。美景良辰花朝月夕丝竹合奏童妓庆歌，藉此d以兴发畅 融融然何乐如之。且饮d袭芬恍若沉酣于百花春谷也。更有一种妙处或行或止或久或速在所自如，名之如意不亦宜乎。

930.玄及膏：治咳嗽梦遗精滑更能滋阴壮阳。五味子一斤水浸一宿去核 白蜜三斤 右五味子入沙锅加河水煎之取汁，又将渣再煎以无味为度。入蜜微火熬成膏。空心白汤下二三匙。

931.蕲蛇酿：治大麻风，年久不愈眉毛脱落，鼻梁崩坏，额颅肿破，身颠肤裂。足指溃烂并上中下诸般风湿等症。真蕲蛇酒洗 地龙去土各三两 当归 川芎 细辛 白芷 赤芍 天冬 苍术 木鳖子去壳 荆芥穗 蔓荆子 甘菊花 石菖蒲 威灵仙 何首乌 明天麻 胡麻 草乌 白蒺藜 炙草 紫参 沙参 苦参 木贼 定风草（天麻苗也） 不灰木各一两烧酒五十斤。右诸品用绢袋盛之悬坛中封固d酿月余食后避风饮送酿。

932.神效咳嗽方：治男妇一切咳嗽。生姜不拘多少切作薄片晒干为末，用糯米粉打糊为丸如芥子大，空心米饮下三十丸即愈。

933.胞破：一妇人产后胞伤破不能小便，常漏湿不干。用生丝绢一尺剪碎 白牡丹根皮 白芨各一钱 水二碗煎至绢烂如饧。，空心顿服。不得作声作声不效。

934.产后好食茶粥冷块：一妇产后食茶粥每日二十余碗，一月后遍身冰冷数块，人以手指按其冷处，即冷从指下上应至心。如是者二年诸治不效。后以八物汤去地黄加桔红入姜汁 竹沥一酒盅，十服乃可。

935.鬼击：一人被鬼击身有青痕作痛以金银花煎服。

936.产后要方：千金不易牡丹方。治产后十三症。当归三钱 川芎 生地各一钱半 香附醋炒 泽兰叶 益母草 元胡索各一钱半 产后冒风加软风 天麻各一钱 血晕加醋炒五灵脂 黑荆芥穗各一钱 三四日后发热加黑炮姜 人参 黄芪各一钱， 心膈迷闷加陈皮 枳壳 砂仁各一钱 血崩加地榆 黑栀子 丹皮各一钱，咳嗽加杏仁 桑白皮 桔梗各一钱，死血不行腹硬加红花 枳壳 桃仁各一钱，脾胃作胀加白术 茯苓 苍术 厚朴 陈皮 砂仁 枳壳。饮食不进加山楂 麦芽，心神恍惚加茯神 远志各一钱，胎衣不下加朴硝一钱。俱煎服。

937.御苑匀气散：治小儿疳肿胀，面浮脾肺伤，气逆，喘咳，胸膈满等症。桑白皮 桔梗 甘草 藿香 赤苓 陈皮 木通 姜皮 灯心水煎服。

938.清热和中汤：治小儿疳久泄泻名曰疳泻。土炒术 陈皮 厚朴 赤苓 川连 神曲 谷牙 使君子 甘草 泽泻 灯心水煎服。后以参苓白术散收功。

939.柴胡清肝散：治肝疳粪青，燥渴。烦急，羸瘦，面目爪甲皆青，眼生眵，泪隐涩难睁，摇头搡目，仰面睡卧，耳疮流脓腹大青筋，身热等症。银柴胡 栀子 连翘 生地 川连 胆草 赤芍 青皮 甘草 水煎服。或丹栀逍遥散亦可。

940.抑肝扶脾汤：人参 白术 川连 柴胡 茯苓 青皮 陈皮 白芥子 龙胆草 山楂 神曲 炙草 姜枣。水煎服。

941.茯神汤：治心疳衄血壮热汗出惊烦咬牙燥渴便赤，胸满伏卧懒食。茯苓 当归 炙草 人参 龙眼肉 水煎服。烦热加麦冬。虚者宜之。

942.胎赤：清热解毒汤。生地 黄连 银花 薄荷 连翘 赤芍 甘草 木通 甘草 灯心水煎服。

943.赤游风：犀角解毒饮。牛蒡子 犀角 荆芥 防风 连翘 银花 赤芍 甘草 川连 生地 灯心水煎服。

944.蓝药散：蓝药一钱 黄芩 犀角屑 大黄 柴胡 山栀三分 升麻一分 石膏一分 甘草一分 竹沥汁 水煎服。。气怯者去大黄。

945.神功散：黄柏 草乌 为末漱口水调搽或赤豆为末鸡子清调搽患处干则再涂。

风症⒎

946.乌龙丸：治诸风症秘方。乌头三两 天南星 半夏曲 炒僵蚕 乌药 白胶香另研各五钱。为末酒糊丸桐子大。每服四丸。空心酒下、

947.秘授黑虎丹：治男妇虚弱，血气衰惫，筋骨寒冷 外感风湿，传于经络，手足麻木，腰腿疼痛，久则偏枯。左瘫右痪，口眼歪斜，诸中风气不能行履，并皆治之。苍术 草乌 生姜 各一斤 葱半斤 右四味和一处拌匀腌之，春五夏三秋七冬十一日，每日一番拌匀，候日数足晒干。五灵脂 乳香 没药 另研各五钱 煅山甲存性二两 火煅醋淬七次一两 右同前药为末。用好醋糊丸桐子大。每服三十丸。空心热酒送下。间日服尤妙。但觉麻木为效。忌冷水冷物。孕妇忌服。

948.舒筋保安散：治左瘫右痪，经脉拘挛，身体不遂，脚腿少力，及湿滞经络，走注疼痛。久不能去。用此宣通则愈。木瓜五两 萆Z 五灵脂 牛膝 续断 炒僵蚕 松节 白芍 乌药 天麻 威灵仙 黄芪 当归 防风 虎骨酒炙各一两 用无灰酒浸十四天，封固满日取出焙干为末。每用二钱 药酒半盏，调下。如酒尽用米饮调下。一方加金毛狗脊一两更妙。

949.治劳病奇方：用元参一斤 和甘松六两 同为末。炼蜜一斤和匀入瓷瓶内，封闭地中。埋十日取出。更用炭末六两 炼蜜六两和匀入瓶内。封固更埋五日取出。烧令病人鼻常闻香而疾自愈也。

950.稀痘奇方：万金不换丹。辰砂 防风 荆芥 苍术 黄芩各一两 先将辰砂布裹悬砂罐内，次将四味入罐内用河水注满煮一昼夜止。将辰砂晒干研末。酒下。蜜调亦妙。每服五分。服至三钱止。能保一生不出痘。虽出不多。若有出痘不好者，服此即退。真仙方也。

951.鼠粘子解毒汤：治痘经月不能脱痂，眼亦不能开，此积热在内。以此治之立差。鼠粘子一钱 当归 生地 炒芍 白术 防风 荆芥 甘草 川连 升麻 黄芩 木通 红花 柴胡各五分 灯心水煎服。

952.隔食反胃要诀：缪仲淳秘传膈噎膏。党参浓汁 人乳 牛乳 梨汁 蔗汁 芦根汁 龙眼浓汁 姜汁 熬膏炼蜜徐徐频服。其效如仙丹。

953.贝母糖酒方：好陈酒一斤 米糖十两 贝母砂仁 木香 陈皮各二钱 封固炖服。

954.翻胃膈气乃肠枯血躁血燥，大便三四日，一次下羊屎者不治。吐白沫者不治。理宜生血润肠之妙药。牛乳 羊乳 人乳常服。

955.八汁汤：治噎食。生藕汁 生姜汁 雪梨汁 萝卜汁 甘蔗汁 白果汁 蜂蜜 竹沥各一盏。和匀饭上蒸熟任意食。

（完）

 　 
