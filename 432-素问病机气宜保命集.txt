
<篇名>素问病机气宜保命集
书名：素问病机气宜保命集
作者：刘完素  
朝代：金  
年份：公元1188年  



<目录>

<篇名>自序

属性：夫医道者。以济世为良。以愈疾为善。盖济世者凭乎术。愈疾者仗乎法。故法之与术。悉出内经之玄机。 
此经固不可力而求智而得也。况轩岐问答理非造次。奥藏金丹宝典。深隐生化玄文。为修行之径路。作达道 
之天梯。得其理者。用如神圣。失其理者。似隔水山。其法玄妙。其功深固。非小智所能窥测也。若不访求 
师范。而自生穿凿者。徒劳皓首耳。余二十有五。志在内经。日夜不辍。殆至六旬。得遇天人授饮美酒。若 
橡斗许。面赤若醉。一醒之后。目至心灵。大有开悟。衍其功疗。左右逢原。百发百中。今见世医多赖祖名。 
倚约旧方。耻问不学。特无更新之法。纵闻善说。反怒为非。呜呼。患者遇此之徒。十误八九。岂念人命死 
而不复者哉。仁者鉴之。可不痛欤。以此观之。是未知阴阳变化之道。况木极似金。金极似火。火极似土。 
土极似木。故经曰亢则害。承乃制。谓己亢极反似胜己之化。俗流未知。故认似作是。以阳为阴。失其本意。 
经所谓诛罚无过。命曰大惑。医徒执迷反肆旁识。纵用获效。终无了然之语。其道难与语哉。仆见如斯。首述 
玄机。刊行于世者。已有宣明等三书。革庸医之鄙陋。正俗论之舛讹。宣扬古圣之法则。普救后人之生命。 
今将余三十年间。信如心手。亲用若神。远取诸物。近取诸身。比物立象。直明真理。治法方论。裁成三卷。 
三十二论。目之曰素问病机气宜保命集。此集非崖略之说。盖得轩岐要妙之旨。故用之可以济人命。舍之无以 
活人生。得乎心髓。秘之箧笥。不敢轻以示人。非绝仁人之心。盖圣人之法。不遇当人未易授尔。后之明者当 
自传焉。 
\x时大定丙午闰七月中元日河间刘完素守真述\x 



<目录>

<篇名>杨威素问病机气宜保命集序

属性：天兴末。予北渡。寓东原之长清。一日过前太医王庆先家。于几案间得一书。曰素问病机气宜保命集。试 
阅之。乃刘高尚守真先生之遗书稿也。其文则出自内经中。摭其要而述之者。朱涂墨注。凡三卷。分三十二门。 
门有资次。合理契经。如原道则本性命之源。论脉则尽死生之说。摄生则语存神存气之理。阴阳则讲抱元守一 
之妙。病机则始终有条有例。治病之法尽于此矣。本草则驱用有佐有使。处方之法尽于此矣。至于解伤寒论气 
宜说。曲尽前圣意。读之使人廓然有醒悟。恍然有所发明。使六脉十二经五脏六腑三焦四肢。目前可得而推见 
之也。后二十三论。随论出证。随证出方。先后加减。用药次第。悉皆蕴奥。精妙入神。尝试用之。十十皆中。 
真良医也。虽古人不是过也。虽轩岐复生。不废此书也。然先生有序。序己行藏。言幼年已有直格宣明原病式 
三书。虽义精悫。犹有不尽圣理处。今是书也复出。与前三书相为表里。非曰后之医者龟镜欤。至如平昔不治 
医书者得之。随例验证。度已处药。则思亦过半矣。予谓是书。虽在农夫工贩缁衣黄冠儒宗。人人家置一本可 
也。若己有病。寻阅病源。不至乱投汤剂。况医家者流者哉。惜哉先生卒。书不世传。使先生之道。窃入小人 
口。以为己书者有之。予悯先生道屏翳于茆茨荆棘中。故存心精较。今数年矣。命工镂版。拟广世传。使先生 
之道。出于茆茨荆棘中。亦起世膏肓之一端也。 
\x岁辛亥正月望日太卤杨威序\x 



<目录>

<篇名>重刻保命集序

属性：粤自轩岐而下数千载间。虽有跗缓卢扁之于前。其道不行于其后。后之学人如盲执炬。夜行穷谷。其道愈失矣。然 
医道湮没已久。天固生守真刘通玄于河间。素有奇遇。得天人之旨。而能尽其术。乃撰宣明等三书。一十七万余言。 
开导后学。年几六十。再遇异人。授以玄酝一橡斗许。一醉乃醒。豁然有悟。复撰是书。自谓穷理尽性。精微 
至要。莫出乎是也。盖医之所以为医者。必先知其人之所以为人之道。人与天地一。故体天之道以察四时。因 
地之利以审百病。其神圣功巧。格物致知之理。不在乎药。而在乎医之何如耳。尝闻 冠子曰。昔伊芳尹医殷。 
吕望医周。奚生医秦。申 医郢。原季医晋。陶朱医越。夷吾医齐。故魏文侯有曰。管子用政。行医术以扁鹊 
之道。桓公其霸乎。其说有自矣。今是书也。其摄生之法。与夫修齐之道。理无二歧。道同一轨。大有益于医 
道也。后之学人。诚能推究其理。审乎病源。体乎天道。顺乎地理。以治其疾。将有囿于寿域者也。缘是书者。 
金世宗大定二十六年丙午守真所撰之书也。时在宋孝宗淳熙十三年焉。始守真靳惜无传。至胡元宪宗元年辛亥。 
乃宋理宗淳 十一年也。相去六十五年矣。太卤杨政亨谓。天下之宝。当与天下共之。不可私也。乃锓诸梓。 
惜乎古板于兵燹不存久矣。世无其传。今命工重刊既完。必用序以纪其实。姑书于篇端云。或曰。不书中国之 
正朔。而用金虏之正者何。曰。当宋季也。河间为金虏所有而执用之故也。 
\x岁在宣德辛亥三月初二日丙寅HT 仙（朱权）书\x 



<目录>卷上

<篇名>原道论第一

属性：经曰。观天之道。执天之行。尽矣。盖天一而地二。北辨而南交。入精神之运以行矣。拟之于象。则水火 
也。画之于卦。则坎离也。两者相须。弥满六合。物物得之。况于人乎。盖精神生于道者也。是以上古真人。 
把握万象。仰观日月。呼吸元气。运气流精。脱骨换形。执天机而行六气。分地纪而运五行。食乳饮血。省约 
俭育。日夜流光。独立守神。肌肉若一。故能寿敝天地。无有终时。此其道生之要也。夫道者能却老而全角。 
身安而无疾。夫水火用法象也。坎离言交变也。万亿之书。故以水为命。以火为性。土为人。人为主性命者也。 
是以主性命者在乎人。去性命者亦在乎人。养性命者亦在乎人。何则。修短寿夭。皆自人为。故经曰。精神内 
守。病安从来。又曰。务快其心。逆于生乐。所以然者。性命在乎人。故人受天地之气。以化生性命也。是知 
形者生之舍也。气者生之元也。神者生之制也。形以气充。气耗形病。神根据气位。气纳神存。修真之士。法于 
阴阳。和于术数。持满御神。专气抱一。以神为车。以气为马。神气相合。可以长生。故曰。精有主。气有元。 
呼吸元气。合于自然。此之谓也。智者明乎此理。吹嘘呼吸。吐故纳新。熊经鸟伸。导引按跷。所以调其气也。 
平气定息。握固凝想。神宫内视。五脏昭彻。所以守其气也。法则天地。顺理阴阳。交媾坎离。济用水火。所 
以交其气也。神水华池。含虚鼓漱。通行荣卫。入于元官。溉五脏也。服气于朝。闭息于暮。阳不欲迭。阴不 
欲复。炼阴阳也。以至起居适早晏。出处协时令。忍怒以全阴。抑喜以全阳。泥丸欲多掷。天鼓欲常鸣。形欲 
常鉴。津欲常咽。体欲常运。食欲常少。眼者身之 
鉴也。常居欲频修。耳者体之牖也。城廓欲频治，面者神之庭也。神不欲复。发者脑之华也。脑不欲减。体者 
精之元也。精不欲竭。明者身之宝也。明不欲耗。补泻六腑。淘炼五精。可以固形。可以全生。此皆修真之要 
也。故修真之要者。水火欲其相济。土金欲其相养。是以全生之术。形气贵乎安。安则有伦而不乱。精神贵乎 
保。保则有要而不耗。故保而养之。初不离于形气精神。及其至也。可以通神明之出。神明之出。皆在于心。 
独不观心为君主之官。得所养。则血脉之气。王而不衰。生之本无得而摇也。神之变无得而测也。肾为作强 
之官。得所养。则骨髓之气。荣而不枯。蛰封藏之本。无得而倾也。精之处无得而夺也。夫一身之间。心居而 
守正。肾下而立始。精神之居。此宫不可太劳。亦不可竭。故精太劳则竭。其属在肾。可以专啬之也。神太用则 
劳。其藏在心。静以养之。唯精专然后可以内守。故昧者不知于此。欲拂自然之理。谬为求补之术。是以伪胜 
真。以人助天。其可得乎。 



<目录>卷上

<篇名>原脉论第二

属性：大道之浑沦。莫知其源。然至道无言。非立言无以明其理。大象无形。非立象无以测其奥。道象之妙。 
非言不明。尝试原之。脉者何也。非气非血。动而不息。荣行脉中。卫行脉外。经曰。脉者血之府也。自素问 
而下。迄至于今。经所不载。无传记而莫闻其名焉。然而玄机奥妙。圣意幽微。虽英俊明哲之士。非轻易可 
得而悟也。夫脉者果何物乎。脉者有三名。一曰命之本。二曰气之神。三曰形之道。经所谓天和者是也。至于 
折一支。瞽二目。亦不为害生。而脉不可须臾失。失则绝命害生矣。经曰。春弦（一曰长）夏洪（一曰钩）秋 
毛（一曰涩）冬石（一曰沉）。此言正脉。同天真造化之元气也。巡于春夏秋冬木火水金之位。生长收藏。参 
和相 
应。故禀二仪而生。不离于气。故脉有生死之验。经曰。脉者血之府也。如世之京都州县。有公府廨署也。 
国因置者。所以禁小人为非道也。公府不立。则善者无以伸其枉。恶者无以罚其罪。邪正混同。贤愚杂处。而 
乱之根也。经曰。五运阴阳者。天地之道也。万物之纲纪。变化之父母。生杀之本始。神明之府也。既阴阳为 
神明之府。脉为血之府。而明可见焉。血之无脉。不得循其经络部分。周流于身。滂湃奔迫。或散或聚。气之 
无脉。不能行其筋骨脏腑上下。或暴或蹶。故经曰。出入废则神机化灭。升降息则气立孤危。故气化则物生。 
气变则物易。气盛则物壮。气弱则物衰。气绝则物死。气正则物和。气乱则物病。皆随气之盛衰而为变化也。 
脉字者。从肉从永从爪从血。四肢百骸。得此真元之气。血肉筋骨爪发荣茂。可以倚凭而能生长也。长久永固 
之道。故从肉从永者是也。从爪从血者。巡之如水分流而布遍周身。无有不通也。释名曰。脉。脉幕也。如 
幔幕之遮复也。幕络一体之形。导太一真元之气也。元气者。在气非寒非热非暖非凉。在脉者非弦非洪非涩 
非沉。不为气而浮沉。不为血而流停。乃冲和自然之气也。故春温夏热秋凉冬寒。所以然者。为元气动而不息。 
巡于四方木火水金之位。温凉寒暑之化。生生相续。新新不停。日月更出。四序迭迁。脉不为息。故人有身形 
之后。五脏既生。身中元气即生焉。故春弦夏洪秋毛冬石。此四时之气也。而脉者乃在其中矣。道经曰。视之 
不见。听之不闻。搏之不得。迎之不见其首。随之不见其后。此如脉之谓也。又云。埏埴以为器。当其无有器 
之用。故有之以为利。无之以为用。又曰。吾不知名。字之曰道。强为之名曰大。斯立脉之名之本意也。故道 
者万物之奥。脉者百骸之灵。奥灵之妙。其道乃同。元气者无器不有。无所不至。血因此而行。气因此而生。 
故荣行脉中。卫行脉外。瞻之在前。忽焉在后。而不匮者。皆由于脉也。分 
而言之。曰气曰血曰脉。统而言之。惟脉营运血气而已。故经曰。血气者人之神。不可不谨养也。阴阳别论曰。 
所谓阳者。胃脘之阳也。此阳者。言脉也。胃者土也。脉乃天真造化之元气也。若土无气。则何以生长收藏。 
若气无土。何以养化万物。是无生灭也。以平人之气。常禀于胃。正理论曰。谷入于胃。脉道乃行。阴阳交会。 
胃和脉行。人禀天地之候。故春胃微弦曰平。但弦而无胃曰死。夏胃微钩曰平。但钩而无胃曰死。长夏微软曰 
平。但弱而无胃曰死。秋胃微毛曰平。但毛而无胃曰死。冬胃微石曰平。但石而无胃曰死。阴者真脏也。见则 
为败。败则必死。五脏为阴。肝脉至。中外急。如循刀刃责责然。如按琴瑟弦。心脉至。坚而搏。如循薏苡子 
累累然。肺脉至。大而虚。如以毛羽中人肤。肾脉至。搏而绝。如指弹石辟辟然。脾脉至。弱而乍数乍疏。夫 
如此脉者。皆为脏脉独见而无胃脉。五脏皆至。悬绝而死。故经曰。别于阳者。知病忌时。别于阴者。知生死 
之期。故人性候躁急 促。迟缓软弱。长短大小。皮坚肉浓。各随其状而脉应之。常以一息四至为准者。言呼 
出心与肺。吸入肾与肝。五至者。胃兼主四旁。在呼吸之间也。数则为热。迟则为寒。如天之春秋二分。阴阳 
两停。昼夜各得五十度。自此添一遭则热。减一遭则寒。脉之妙道。从此可知矣。或如散叶。或如燃薪。或如丸 
泥。或如丝缕。或如涌泉。或如土颓。或如偃刀。或如转索。或如游鱼。假使千变万化。若失常者。乃真元之 
气离绝。五脏六腑。不相管辖。如丧家之狗。元气散失而命绝矣。经曰。积阳为天。积阴为地。阳化气。阴成 
形。此言一气判而清浊分也。元气者。天地之本。天和者。血气之根。华佗云。脉者谓血气之先也。孔子曰。 
天不言。而四时行焉。百物生焉。而脉亦如之。又经曰。自古通天者。生之本。皆通乎天气也。通天者。谓通 
元气天真也。然形体者。假天地之气而生。故奉生之气。通计于天。禀受阴阳而 
为根本。天地合气。命之曰人。天气不绝。真灵内属。动静变化。悉与天通。易云。乾坤成列。而易立乎其中 
矣。故天地之体。得易而后生。天地之化。得易而后成。故阳用事。则春生夏长。阴用事。则秋收冬藏。 
寒往而暑来。暑往则寒来。始而终之。终而复始。天地之化也。而易也默然于其间。而使其四序各因时而成功。 
至于寒不凌暑。暑不夺寒。无愆阳伏阴之变。而不至于大肃大温。故万物各得其冲气之和。然后不为过而皆中 
节也。道经曰。万物负阴而抱阳。冲气以为和。百姓日用而不知。斯脉之道也。故脉不得独浮沉。独大小。 
独盛衰。独阴阳。须可沉中有浮。浮中有沉。大中有小。小中有大。盛中有衰。衰中有盛。阴中有阳。阳中有 
阴。充塞一身之中。盈溢百骸之内。无经络不有。无气血不至。养筋骨毛发。坚壮腻泽。非心非肾非肝非脾。 
五脏之盛。真气固密。不为邪伤。若忧愁思虑。饥饱劳逸。风雨寒暑。大惊卒恐。真气耗乱。气血分离。为病 
之本。噫。夫万物之中。五常皆备。审脉之道。而何独无五常之邪。夫仁固卫一身。充盈五脏。四肢百骸。 
皆得荣养。无冲和之气。独真脏脉见则死矣。生则不见。死则独见。好生恶死。此仁之谓也。分布躯体。和调 
气血。贵之在头目耳鼻。贱之在跖臀阴篡。不得上而有。不得下而无。无所不施。无所不至。此义之谓也。长 
人脉长。短人脉短。肥人脉沉。瘦人脉浮。大人脉壮。小人脉弱。若长人短。短人长。肥人浮。瘦人沉。大人 
弱。小人壮。夫如此者。皆不中理而为病。此礼之谓也。见在寸则上病。见在关则中病。见在尺则下病。五脏 
有疾。各有部分而脉出见。不为潜藏伏匿。一一得察有余不足。而愈其病。此智之谓也。春弦夏洪。秋毛冬石。 
太阳之至大而长。太阴之至其脉沉。少阴之至其脉钩。阳明之至短而涩。少阳之至大而浮。厥阴之至其脉弦。 
四序不失其期。六气为常准者。此信之谓也。非探颐索隐。钩深致远。学贯天人。旁通物理 
者。未能达于此矣。 



<目录>卷上

<篇名>摄生论第三

属性：论曰。内经谓法于阴阳。和于术数。饮食有节。起居有常。不妄作劳。故能形与神俱。而尽终其天年。 
度百岁乃去。今时之人不然也。以酒为浆。以妄为常。醉以入房。以欲竭其精。以耗散其真。不知持满。不时 
御神。务快其心。逆于生乐。起居无节。故半百而衰也。且饮食起居。乃人生日用之法。纵恣不能知节。而欲 
传精神服天气者。不亦难乎。又经曰。饮食自倍。肠胃乃伤。起居如惊。神气乃浮。是以圣人春木旺以膏香助 
脾。夏火旺以膏腥助肺。金用事。膳膏臊以助肝。水用事。膳膏膻以助心。所谓因其不胜而助之也。故食饮之 
常。保其生之要者。五谷五果五畜五菜也。脾胃待此而仓廪备。三焦待此而道路通。荣卫待此以清以浊。筋骨 
待此以柔以正。故经云。盖五味相济。斯无五宫之伤。所以养其形也。虽五味为之养形。若味过于酸。肝气 
以津。脾气乃绝。味过于咸。大骨气劳。短肌心气抑。味过于甘。心气喘满色黑。肾气不衡。味过于苦。脾气 
不濡。胃气乃浓。味过于辛。筋脉沮弛。精神乃央。所谓失五味之常。而损其形也。王注曰。味有偏缘。脏有 
偏绝。此之谓也。饮食者养其形。起居者调其神。是以圣人春三月夜卧早起。被发缓形。见于发陈之时。且曰 
以使志生。夏三月夜卧早起。无厌于日。见于蕃秀之时。且曰使志无怒。使气得泄。秋三月早卧早起。与鸡俱 
兴。见于容平之时。收敛神气。且曰使志安宁。以应秋气。冬三月早卧晚起。去寒就温。见于闭藏之时。且曰 
使志若伏若匿。若有私意。若已有得。此顺生长收藏之道。春夏养阳。秋冬养阴。顺四时起居法。所以调其神 
也。经所谓逆于春气。则少阳不生。肝气内变。逆于夏气。则太阳不长。心气内涸。逆于秋气。则太阴不 
收。肺气焦满。逆于冬气。则少阴不藏。肾气独沉。此失四时之气。所以伤其神也。智者顺四时。不逆阴阳之 
道。而不失五味损益之理。故形与神俱久矣。乃尽其天年而去。与夫务快其心。逆于生乐者。何足与语此道哉。 
故圣人行之。贤者佩之。岂虚语哉。 



<目录>卷上

<篇名>阴阳论第四

属性：论曰。天地者。阴阳之本也。阴阳者。天地之道也。万物之纲纪。变化之父母。生杀之本始。神明之府也。 
故阴阳不测谓之神。神用无方谓之圣。倘不知此。谓天自运乎。地自处乎。岂足以语造化之全功哉。大哉干元。 
万物资始。至哉坤元。万物资生。所以天为阳。地为阴。水为阴。火为阳。阴阳者。男女之血气。水火者。 
阴阳之征兆。惟水火既济。血气变革。然后刚柔有体。而形质立焉。经所谓天复地载。万物悉备。莫贵乎人。 
人禀天地之气生。四时之法成。故人生于地。悬命于天。人生有形。不离阴阳。盖人居天之下地之上气交之中。 
不明阴阳而望延年。未之有也。何则。苍天之气。不得无常也。气之不袭。是谓非常。非常则变矣。王注曰。 
且苍天布气。尚不越于五行。人在气中。岂不应于天道。左传曰。违天不祥。系辞云。一阴一阳之谓道。老 
子曰。万物负阴而抱阳。故偏阴偏阳谓之疾。夫言一身之中。外为阳。内为阴。气为阳。血为阴。背为阳。 
腹为阴。腑为阳。脏为阴。肝心脾肺肾五脏皆为阴。胃大肠小肠膀胱三焦六腑皆为阳。盖阳中有阴。阴中有阳。 
岂偏枯而为道哉。经所谓治心病者。必求其本。是明阴阳之大体。水火之高下。盛衰之补泻。远近之大小。 
阴阳之变通。夫如是惟达道人可知也。 



<目录>卷上

<篇名>察色论第五

属性：论曰。声合五音。色合五行。声色符同。然后定立脏腑之荣枯。若滋荣者其气生。如翠羽鸡冠蟹腹豕膏乌 
羽是也。枯夭者其气败。如草兹 血枳实枯骨 煤是也。至如青赤见于春。赤黄见于夏。黄白见于长夏。白黑 
见于秋。黑青见于冬。是谓五脏之生者。以五行之相继也。得肝脉色见青白。心脉色见赤黑。脾脉色见黄青。肺 
脉色见白赤。肾脉色见黑黄。是谓真脏之见者。以五行之相克也。若乃肺风而眉白。心风而口赤。肝风而目青。 
脾风而鼻黄。肾风而肌黑。以风善行数变故尔。肝热而左颊赤。肺热而右颊赤。心热而颜赤。脾热而鼻赤。肾 
热而颐赤。以诸热皆属火故尔。以至青黑为痛。黄白为热。青白为寒。以九气不同故尔。鼻青为腹水。黑为水 
气。白为无血。黄为胸寒。赤为有风。鲜明为留饮。而五色取决于此故尔。然审病者。又皆以真脾为本。盖真 
脾之黄。是谓天之气。五色又明。病虽久而面黄必生者。以其真气外荣也。此数者虽皆成法。然自非心清见晓 
于冥冥。不能至于此。故五色微诊。可以目察。尤难。难经曰。望而知之谓之神。为见五色于外。故决死生也。 



<目录>卷上

<篇名>伤寒论第六

属性：论曰。夫热病者。皆伤寒之类也。或愈或死。止于六七日间。若两感于寒者。必不免于死。经所谓人之伤 
于寒者。则为病热。热虽甚不死。盖伤寒者。非杂病所比。非仲景孰能明此。故张仙公深得玄机之理趣。达六经 
之标本。知汗下之浅深。若投汤剂。正与不正。祸福影响。何暇数日哉。然仲景分三百九十七法。一百一十三 
方。其证有六。其治有四。经云。一日巨阳受之。其脉尺寸俱浮。二日阳明受之。其脉尺寸俱长。三日少阳受之。其 
脉尺寸俱弦。四日太阴受之。其脉尺寸俱沉细。五日少阴受之。其脉尺寸俱微缓。六日厥阴受之。其脉尺寸俱 
沉涩。其太阳病者。标本不同。标热本寒。从标则太阳发热。从本则膀胱恶寒。若头项痛腰脊强。太阳经病也。 
故宜发汗。其阳明病者。虽从中气。标阳本实。从标则肌热。从本则谵语。若身热目痛鼻干不得卧。阳明经病。 
故宜解肌。太阳传阳明。非表里之传。若谵语从本为实。故宜下便。王注曰。以阳感热。其少阳病者。标阳本 
火。从标则发热。从本则恶寒。前有阳明。后有太阴。若胸胁痛而耳聋。往来寒热。少阳经病。故宜和解。其 
太阴病者。标阴本湿。从标则身目黄。从本则腹胀满。若腹满而嗌干。太阴经病。故宜泄满下湿。从其本治其 
标。少阴病者。标阴本热。从标则爪甲青而身冷。从本则脉沉实而发渴。若口燥舌干而渴。少阴经病。故宜温 
标下本。其厥阴病者。故厥阴之中气宜温也。若烦满囊缩。厥阴经病。故为热。宜苦辛下之。故经所谓知标知 
本。万举万当。不知标本。是为妄行。又曰。各通其脏。乃惧汗泄非宜。此之谓也。故明斯六经之标本。乃为 
治伤寒之规矩。此所谓证有六也。且如发汗桂枝麻黄之辈。在皮者汗而发之。葛根升麻之辈。因其轻而扬之法 
也。承气陷胸之辈。下者因而竭之法也。泻心十枣之辈。中满泄之法也。瓜蒂栀豉者。高者因而越之法也。故 
明此四治之轻重。可为了伤寒之绳墨。此之谓其治有四也。若明六经四法。岂有发黄生斑蓄血之坏证。结胸痞 
气之药过。难经所谓未满三日可汗而已。其满三日可泄而已。故仲景曰。太阳病。脉浮紧无汗身疼痛。八九日 
不解。表证仍在。当发其汗。宜麻黄汤主之。少阴病。得三二日口燥咽干者。急宜大承气下之。孰敢执于三四 
日汗泄之定法也。是以圣人书不尽言。言不尽意。说其大概。此之谓也。经所谓发表不远热。攻里不远寒。余自 
制双解通圣辛凉之剂。不遵仲景法桂枝麻黄发表之药。非余自 
。理在其中矣。故此一时。彼一时。奈五运六气有所更。世态居民有所变。天以常火。人以常动。动则属阳。 
静则属阴。内外皆扰。故不可峻用辛温大热之剂。纵获一效。其祸数作。岂晓辛凉之剂。以葱白盐豉。大能开 
发郁结。不惟中病令汗而愈。免致辛热之药。攻表不中。其病转甚。发惊狂衄血斑出。皆属热药所致。故善用 
药者。须知寒凉之味况。兼应三才造化通塞之理也。故经所谓不知年之所加。气之盛衰。虚实之所起。不可以 
为工矣。大抵杂病者。气之常也。随方而异。其治不同。卒病者。气之异也。其治则同。其愈则异。昔黄帝兴 
四方之问。岐伯举四治之能。故伤寒之法备矣哉。大矣哉。若视深渊。如迎浮云。莫知其际。是以知发表攻里 
之药性。察标本虚实之并传。量老少壮弱之所宜。劳逸缓急之禀性。切脉明阴阳之分部。详证之邪气之浅深。 
故可宜会通之法矣。内经曰。谨熟阴阳。无与众谋。此之谓也。 



<目录>卷上

<篇名>病机论第七

属性：论曰。察病机之要理。施品味之性用。然后明病之本焉。故治病不求其本。无以去深藏之大患。故掉眩收 
引郁肿胀诸痛痒疮。皆根于内。夫百病之生也。皆生于风寒暑湿燥火。以知化之变也。经言盛者泻之。虚者 
补之。余锡以方士。而方士用之。尚未能十全。余欲令要道必行。桴鼓相应。犹拔刺雪污。工巧神圣。可得备 
闻。灵枢经曰。刺深而犹可拔。污深而犹可雪。庄子曰。雪犹洗也。岐伯曰。审察病机。无失气宜。此之谓也。 
黄帝曰。愿闻病机何如。岐伯曰。诸风掉眩。皆属于肝。少虑无怒。风胜则动。肝者罢极之本。魂之居也。其 
华在爪。其充在筋。以生血气。其味酸。其色苍。为将军之官。谋虑出焉。此为阴中之少阳。通于春气。其脉 
弦。王注曰。肝有二布叶一小叶。如木甲拆 
之状。故经所谓其用为动。乃木之为动。火太过之政。亦为动。盖火木之主暴速。所以掉眩也。掉摇也。眩昏 
乱也。旋运皆生风故也。是以风火皆属阳。阳主动。其为病也。胃脘当心痛。上支两胁。隔咽不通。食饮不下。 
甚则耳鸣眩转。目不识人。善暴僵仆。里急 戾。胁痛呕泄。甚则掉眩巅疾。两胁下痛引少腹。令人善怒。虚 
则目识KT KT 无所见。耳无所闻。善恐如人将捕之。凡病肝木风疾者。以热为本。以风为标。故火本不燔。 
遇风冽乃焰。肝本不甚热。因金衰而旺。肺金不胜心火。木来侮于金。故诸病作矣。其为治也。燥胜风。王注 
曰。风自木生。燥为金化。风余则制之以燥。肝胜则治以清凉。清凉之气。金之气也。木气之下。金气承之。 
又曰。风淫于内。治以辛凉。肝欲散。急食辛以散之。故木主生荣而主春。其性温。故风火则反凉而毁折。 
是兼金化制其木也。故风病过极。而反中外燥涩。是反兼金化也。故非为金制其木。是甚则如此。中风偏枯者。 
由心火暴盛。而水衰不能制。则火实克金。金不能平木。则肝木胜。而兼于火热。则卒暴僵仆。凡治消瘅仆击 
偏枯痿厥气满。发肥贵膏粱之疾也。故此脏气平则敷和。太过则发生。不及则委和。 
诸痛痒疮。皆属于心。静则神明。热胜则肿。心者生之本。神之变也。其华在面。其充在血脉。为阳中之 
太阳。通于夏气。其脉钩。其味苦。其色赤。为君主之官。神明出焉。此为阳中之太阳也。王注曰。心形如未 
敷莲花。中有九空。以导引天真之气。神之宇也。经所谓其用为燥。火性燥动。其明于外。热甚火赫。铄石流 
金。火之极变也。燔 山川。旋反屋宇。火之灾眚也。故火非同水。水智而火愚。其性暴速。其为病也。当 
胸中热嗌干。右 满。皮肤痛。寒热咳喘。唾血血泄。鼽衄嚏呕。溺色变。甚则疮痒 肿。肩背 缺盆中痛。 
疡疹身热惊惑。恶寒战栗。谵妄衄蔑语笑。疮疡血流。狂妄目赤。胸中痛。胁支满。胁下痛。背膺肩甲 
间痛。两臂内痛。虚则胸腹大。胁下与腰相引而痛。其为治也。以寒胜热。王注曰。小热之气。凉以和之。大 
热之气。寒以取之。甚热之气。汗以发之。发之不尽。逆制之。制之不尽。求其属以衰之。又曰。用水之主。 
以制阳光。经曰。气有多少。病有盛衰。治有缓急。方有大小。此之谓也。是以热淫于内。治以咸寒。佐以甘 
苦。以酸收之。以苦发之。心欲软。急食咸以软之。君火之下。阴精承之。火气之下。水气承之。是故火主暴 
虐。故燥万物者莫 乎火。夏月火热极甚。则天气熏和。而万物反润。以水出液。林木津流。及体热极而反汗 
液出。是火极而反兼水化。俗以难辨。认是作非。不治已极。反攻王气。是不明标本。但随兼化之虚象。妄为 
其治。反助其满而害于生命多矣。故此脏平则升明。太过则赫曦。不及则伏明。王注曰。百端之起。皆自心生。 
诸湿肿满。皆属脾土。味和气化。湿胜则濡泄。脾者仓廪之本。营之居也。名曰器。能化糟粕。转味而入 
出者也。其华在唇四白。其充在肌。其味甘。其色黄。故为仓廪之官。又名谏议之官。五味出焉。此至阴之类。 
通于土气。为阴中至阴。脾也。其脉缓。王注曰。脾形象马蹄。内包胃脘。象土形也。其用为化。兼四气聚散。 
复形群品。以主溉灌肝心肺肾。不主于时。寄旺四季。经所谓善不可见。恶者可见也。其变骤注。其灾霖溃。 
其为病也。 肿骨痛阴淖。按之不得。腰脊头颈痛。时眩大便难。阴气不用饮。不欲食。咳唾则有血。积饮痞 
膈中满。霍乱吐下。身重。善饥肌肉痿。足不收行。胁 呕吐。泄注下。王注曰。脾热则生湿。虚则腹满肠鸣 
飧泄食不化者。有胃之寒者。有胃之热者。色白澄彻清冷。皆属于寒。色黄水赤混浊。皆属于热。故仲景曰。 
邪热不杀谷。火性疾速。此之谓也。其为治也。风胜湿。湿自土生。风为木化。土余则制之以风。脾盛治之以 
燥。故湿伤肉。湿胜则濡泄。甚则水闭 肿。王注曰。湿为水。水盛则肿。水下 
形肉已消。又曰。湿气为淫。皆为肿满。但除其湿。肿满自衰。若湿气在上。以苦吐之。湿气在下。以苦泻之。 
以淡渗之。治湿之法。不利小便。非其治也。故湿淫所胜。平以苦热。佐以酸辛。以苦燥之。以淡泄之。若湿 
上甚而热。治以苦温。佐以甘辛。以汗为故而止。湿淫于内。治以苦热。佐以酸淡。以苦燥之。以淡泄之。脾 
苦湿。急食苦以燥之。又曰。土气之下。木气承之。本草曰。燥可去湿。桑白皮赤小豆之属。王注曰。半身已 
上。湿气有余。火气复郁。所以明其热能生湿。经所谓风寒在下。燥热在上。湿气在中。火游行其间。是亦热 
之用矣。故土主沉 云雨而宏静。雨热极甚。则飘骤散落。是反兼风木制其土也。若脾热甚。土自邕。燥去其 
湿。以寒除热。脾土气衰。以甘缓之。所以溏泄积饮痞隔肿满湿热干涸消渴。慎不可以温药补之。故积温成 
热。性之温。乃胜气之药也。故此脏喜新而恶陈。常令滋泽。无使干涸。土平则备化。太过则敦阜。不及则卑 
监。 
诸气 郁病痿。皆属于肺金。（常清气利）燥胜则干。肺者气之本。魄之处也。其华在毛。其充在皮。其 
味辛。其色白。而为相傅之官。治节出焉。为阳中之少阴。通于秋气。其脉毛。王注曰。肺之形。象人肩。二 
布叶一小叶。中有二千四空行列。以分布诸脏清浊之气。经所谓其用为固。其变肃杀。其眚苍落。其为病也。 
骨节内变。左 胁痛。寒清于中。感而疟。太凉革候。咳腹中鸣。注泻 溏。咳逆心胁满。引小腹善暴痛。 
不可反侧。嗌干面尘色恶腰痛。丈夫 疝。妇人少腹痛。浮虚鼽尻阴股髀 。是病皴揭。实则喘厥逆气。肩 
背痛。汗出尻阴股膝髀 足皆痛。虚则少气不能报息。耳聋嗌干。其为治也。热胜燥。燥自金生。热为火化。 
金余则制之以火。肺胜则治之以苦。又曰。金气之下。火气承之。燥淫于内。治以苦温。佐以苦辛。以苦下之。 
若肺气上逆。急食苦以泄之。王注曰。制燥之胜。必以苦温。故受干 
病生焉。是以金主于秋而属阴。其气凉。凉极天气清明。而万物反燥。故燥若火。是金极而反兼火化也。故病血 
液衰也。燥金之化极甚。则烦热气郁痿弱。而手足无力不能收持也。凡有声之痛。应金之气。故此脏平气则审 
平。大过则坚成。不及则从革。 
诸寒收引。皆属于肾水。（能养动耗）寒胜则浮。肾者主蛰。封藏之本。精之处也。其华在发。其充在骨。 
其味咸。其色黑。为作强之官。伎巧出焉。为阴中之太阴。通于冬气。其脉石。王注曰。肾脏有二。形如豇豆 
相并。而曲附于膂筋。外有脂裹。里白表黑。主藏精。故仙经曰。心为君火。肾为相火。是言在肾属火。而不 
属水也。经所谓膻中者。臣使之官。喜乐出焉。故膻中者在乳之间。下合于肾。是火居水位。得升则喜乐出焉。 
虽君相二火之气。论其五行造化之理。同为热也。故左肾属水。男子以藏精。女子以系胞。右肾属火。游行三 
焦。兴衰之道由于此。故七节之旁。中有小心。是言命门相火也。经所谓其变凝冽。其眚冰雹。其为病也。寒 
客心痛。腰腿痛。大关节不利。屈伸不便。若厥逆痞坚。腹满寝汗。实则腹大胫肿。喘咳身重。寝汗出憎风。 
虚则胸中痛。大腹小腹痛。清厥意不乐。王注曰。大小腹。大小肠也。此所谓左肾水发痛也。若夫右肾命门相 
火之为病。少气疮疡疥癣痈肿胁满。胸背首面四肢浮肿。腹胀呕逆。螈 骨痛节有动。注下温疟。腹中暴痛。 
血溢流注精液。目赤心热。甚则瞀昧暴痛。瞀闷懊 。嚏呕疮疡惊燥。喉痹耳鸣。呕涌暴注。 螈暴死。瘤气结 
核丹 。皆相火热之胜也。其为治也。寒胜热。燥胜寒。若热淫于内。治以咸寒。火淫所胜。平以咸冷。故相 
火之下。水气承之。如寒淫于内。治以甘热。佐以苦辛。寒淫所胜。平以辛热。又曰。肾苦燥。急食辛以润之。 
肾欲坚。急食苦以坚之。故水本寒。寒急则水冰如地而能载物。水发而雹雪。是水寒亢极。反 
似克水之土化。是谓兼化也。所谓寒病极者。反肾满也。左肾不足。济之以水。右肾不足。济之以火。故此脏 
水准则静顺。不及则涸流。太过则流衍。 
诸厥固泄。皆属于下。厥谓气逆。固谓禁固。气逆则肝肾失守。失守则不能禁固。出入无度。燥湿不恒。 
故气下则愈也。经所谓厥气上行。满脉去形。 
诸痿喘呕。皆属于上。肺者脏之长也。为心之华盖。故肺热叶焦。发为痿 。是气郁不利。病喘息而呕也。 
呕谓呕酸水。火气炎上之象也。胃膈热甚。则为呕也。若衰火之炎。痿 则愈。利肺之气。喘息自调也。道路 
开通。吐呕则除。凡病呕涌溢食。皆属之火也。王注曰。内格呕逆。食不得入。是有火也。经所谓三阳有余。 
则为痿易。王注曰。易有变常用。自痿弱无力也。故此者热之明矣。 
诸热瞀螈。皆属于火。热气胜则浊乱昏昧也。瞀视乃昏也。经所谓病筋脉相引而急名曰螈者。故俗谓之搐 
是也。热胜风搏。并于经络。故风主动而不宁。风火相乘。是以热瞀螈而生矣。治法祛风涤热之剂。折其火势。 
热螈可立愈。若妄加灼火。或饮以发表之药。则取死不旋踵。 
诸禁鼓栗。如丧神守。皆属于火。禁栗惊惑。如丧神守。悸动怔忪。皆热之内作。故治当以制火。制其神 
守。血荣而愈也。 
诸痉项强。皆属于湿。寒湿同性。水火同居。故足太阳膀胱经属水而位下。所以湿可伤也。其脉起目内 。 
上额交于巅上。其支别从巅入络于脑。还出别下项。故主项强。太阳表中风。加之以湿。客于经中。内挟寒湿。 
则筋脉抽急。故痉项强而不柔和也。此太阳寒湿。当详有汗无汗。治以流湿祛风缓发表而愈也。 
诸逆冲上。皆属于火。冲攻也。气炎上。故作呕涌溢。食不 
下也。 
诸胀腹大。皆属于热。肺主于气。贵乎通畅。若热甚则郁于内。故肺胀而腹大。是以火主长而高茂。形现 
彰显。升明舒荣。皆肿之象也。热去则见白利也。 
诸躁狂越。皆属于火。胃实则四肢实而能登高也。故四肢者诸阳之本。经所谓阴不胜阳。则脉流薄疾。病 
乃狂。是以阳盛则使人妄言骂詈。不避亲疏。神明之乱也。故上善若水。下愚若火。此之谓也。治之以补阴泻 
阳。夺其食则病已。 
诸暴强直。皆属于风。炎威而害也。强劲有力而不能和柔也。乃厥阴风木势甚而成此。王注曰。阳郁于内。 
而阴行于外。千金曰。强直为风。治以泻火补金。木能自平也。 
诸病有声。鼓之如鼓。皆属于热。腹胀大而鼓之有声如鼓者。热气甚则然也。经所谓热胜则肿。此之类也。 
是以热气内郁。不散而聚。所以叩之如鼓也。诸腹胀大。皆为里证。何以明之。仲景曰。少阴病腹胀。不大便 
者。急下之。宜大承气汤。所谓土坚胜水则干。急与大承气汤下之。以救肾水。故知无寒。其热明矣。 
诸病 肿。疼酸惊骇。皆属于火。 肿热胜。内则阳气滞故也。疼酸由火实制金。不能平木。则木王而为 
酸。酸者肝之味也。故经所谓二阳一阴发病。主惊骇。王注曰。肝主惊。然肝主之。原其本也。自心火甚则善 
惊。所以惊则心动而不宁也。故火衰水准。治之本也。 
诸转反戾。水液混浊。皆属于热。热气燥烁于筋。故筋转而痛。应风属于肝也。甚则吐不止。 热之气加 
之以泄。湿胜也。若三气杂。乃为霍乱。故仲景曰。呕吐而利。名为霍乱。故有干霍乱。有湿霍乱。得其吐利。 
邪气得出。名湿霍乱也。十存八九。若不得吐利。挥霍撩乱。邪无由出。名曰干霍乱。十无一生。二 
者皆以冒暑中热。饮食不节。寒热气不调。清浊相干。阴阳乖隔。则为此病。若妄言寒者。大误矣。故热则小便 
浑而不清。寒则洁而不浊。故井水煎汤沸。则自然混浊也。 
诸病水液。澄彻清冷。皆属于寒。水液为病寒也。故水清净。其气寒冷。水谷不化而吐利。其色白而腥秽。 
传化失常。食已不饥。虽有邪热不杀谷而不饥者。无倦而常好动。其便色黄而酸。王注曰。寒者上下所出。即 
吐出溺出也。又法曰。小寒之气。温以和之。 
诸呕吐酸。暴注下迫。皆属于热。流而不腐。动而不蠹。故吐呕吐酸者。胃膈热甚。则郁滞于气。物不化 
而为酸也。酸者肝木之味。或言吐酸为寒者误也。暴注者。是注泄也。乃肠胃热而传化失常。经所谓清气在下。 
则生飧泄。下迫者。后重里急。窘迫急痛也。火性急速。而能造物故也。俗云虚坐弩责而痛也。 
诸涩枯涸干劲皴揭。皆属于燥。涩枯者。水液气衰少。血不荣于皮肉。气不通利。故皮肤皴揭而涩也。 
及甚则麻痹不仁。涸干者。水少火多。系辞云。燥万物者。莫 乎火。故火极热甚。水液干而不润于身。皮肤 
乃启裂。手足有如斧伤而深三二分者。冬月甚而夏月衰。故法曰。寒能收敛。收敛则燥涩皴揭。热能纵缓。纵 
缓则滋荣润泽。皆属燥金之化也。王注曰。物之生滑利。物之死枯涩。其为治也。宜开通道路。养阴退阳。凉药 
调之。荣血通流。麻木不仁涩涸干劲皴揭。皆得其所。慎毋服乌附之药。经所谓金木水火土营运之数。寒暑燥 
湿火风临御之化。不失其道。则民病可调。凡受诸病者。皆归于五行六气胜复盛衰之道矣。王注曰。人生有形。 
不能无患。既有其患。亦常有逃生化出阴阳者也。故曰谨守病机。各司其属。有者求之。无者求之。盛者责之。 
虚者责之。必先五胜。疏其血气。令得调达。而致和平。此之谓也。 



<目录>卷上

<篇名>气宜论第八

属性：论曰。治病必明六化分治。五味五色所主。五脏所宜。五行之营运数。六气之临御化。然后明阴阳三才之 
数。故数之可数者。人中之阴阳也。然所合数之可得者也。夫阴阳者。数之可十。推之可百。数之可千。推之 
可万。故天地阴阳者。不以数推。以象之谓也。经曰。丹天之气。经于牛女戊分。 天之气。经于心尾己分。 
苍天之气。经于危室柳鬼。素天之气。经于亢氐昂毕。玄天之气。经于张翼娄胃。所谓戊己分者。奎壁角轸。 
则天地之门户也。是以将前三数与天象俱明。始终之六气所司之高下。在泉浅深之胜复。左右之间同与不同。 
三纪太过不及之理。故可分天地之化产。民病之气宜矣。经所谓太阳司天之政。故岁宜苦以燥之温之。阳明司 
天之政。故宜以辛苦。汗之清之散之。又宜以咸。少阳司天之政。故岁宜以咸宜辛宜酸。渗之泄之渍之发之。 
观气寒温。以调其过。太阴司天之政。故宜以苦燥之温之。甚者发之泄之。不发不泄。则湿气外溢。肉溃皮拆 
而水血交流。少阴司天之政。故岁宜咸以 之。而调其上。甚则以苦发之。以酸收之。而安其下。甚则以苦泄 
之。厥阴司天之政。故岁宜辛以调上。以咸调下必折其郁气。先资其化源。是以迎而夺之。王气之法也。故云 
六气有余。用热远热。用温远温。用寒远寒。用凉远凉。食宜同法。此其道也。故王注曰。夏寒甚。则可以 
热犯热。寒不甚。则不可犯也。若有表证。若有里证。故法云发表不远热。攻里不远寒。不发不攻。而犯寒犯 
热。使寒热内贼。其病益甚。故无者生之。有者甚之。所以不远热则热至。不远寒则寒至。其寒至。则坚痞腹 
痛急下利之病生矣。热至。则身热吐下霍乱。痈疽疮疡。瞀 昏郁。注下 螈。肿胀吐呕。鼽血衄血。头痛骨 
节变肉痛。血溢血泄。淋闭之病生矣。王注曰。食已不 
肌。吐利腥秽。亦寒之疾也。暴喑冒 。目不认人。躁扰狂越。谵语骂詈惊痫。亦热之病也。故经所谓无失天 
信。无逆气宜。无翼其胜。无赞其复。是谓至也。倘不知斯。寒热内贼。失气之宜。因不知四时五行。因加相 
胜。释邪攻正。绝人长命。术不通经。为粗工之戒。是以六气上司九宫。中司九元。下司九宣。三数俱明。 
各分主客。胜复淫治。克伐主病。岁物气味之浓薄。故经所谓气味有浓薄。性用有躁静。治保有多少。力化有 
浅深。故少阳在泉。寒毒不生。太阳在泉。热毒不生。故其气专。其味正。少阴在泉。寒毒不生。太阴在泉。 
燥毒不生。此所谓天化地产。故天地气合。六节分而万物化生矣。经所谓谨候气宜。无失病机。病机者。寒暑 
燥湿风。金木水火土。万病悉自此而生矣。故谨察病机之本。得治之要者。乃能愈疾。亦常有不明六气五行之 
所宜。气味浓薄之所用。人身为病之所由。而能必获其效者。鲜矣哉。 



<目录>卷上

<篇名>本草论第九

属性：论曰。流变在乎病。主治在乎物。制用在乎人。三者并明。则可以语七方十剂。宣通补泻轻重涩滑燥湿。 
是十剂也。大小缓急奇偶复。是七方也。是以制方之体。欲成七方十剂之用者。必本于气味生成而成方焉。 
其寒热温凉四气者生乎天。酸苦辛咸甘淡六味者成乎地。气味生成。而阴阳造化之机存焉。是以一物之中。 
气味兼有。一药之内。理性不无。故有形者为之味。无形者谓之气。若有形以无形之治。喘急昏迷乃生。无形 
以有形之治。开肠洞泄乃起。经所谓阴味出下窍。阳气出上窍。王注曰。味有质。故下流于便泻之窍。气无形。 
故上出于呼吸之门。故阳为气。阴为味。味归形。形归气。气归精。精归化。精食气。形食味。王注曰。气化 
则精生。味和则形长。是以有生之大 
形。精为本。故地产养形。形不足者。温之以气。天产养精。精不足者。补之以味。形精交养。充实不亏。虽 
有苛疾。弗能为害。故温之以气者。是温之以肺。补之以味者。是补之以肾。是以人为万物之灵。备万物之养。 
饮和食德。以化津液。以淫筋脉。以行荣卫。故经所谓阴之所生。本在五味。气味合而服之。以补精益气。所 
以为全生之术。故五谷五畜五菜五果。甘苦酸辛咸。此为补养之要也。何则谷入于口。而聚于胃。胃为水谷之 
海。喜谷而恶药。药之所入。不若谷气之先达。故治病之法。必以谷气为先。是以圣人论真邪之气者。谓汗生 
于谷。不归于药石。辨死生之候者。谓安谷则生。过期不惟数于五脏。先明胃气为本。以此知五味能养形也。 
虽毒药攻邪。如国之用兵。盖出于不得已也。是以圣人发表不远热。攻里不远寒。辛甘发散为阳。酸苦涌泄为 
阴。故辛散酸收甘缓苦坚咸 。随五脏之病证。施药性之品味。然后分奇偶大小缓急之制也。故奇偶者。七方 
四制之法。四制者。大小缓急也。所谓气有多少。病有盛衰。治有缓急。方有大小。故大小者。君一臣二。 
奇之制也。君二臣四。偶之制也。君二臣三。奇之制也。君二臣六。偶之制也。又曰。奇方云君一臣二。君二 
臣三。偶方云君二臣四。君二臣六。所以七方者。四制之法。奇偶四制。何以明之。假令小承气调胃承气为 
奇之小方也。大承气抵当汤为奇之大方也。所谓因其攻下而为之用者如此。桂枝麻黄为偶之小方。葛根青龙为 
偶之大方。所为因其发而用之者如此。经所谓近者奇之。远者偶之。身之表者为远。身之里者为近。汗者不以 
奇。下者不以偶。不以者。不用也。故补上治上制以缓。补下治下制以急。急则气味浓。缓则气味薄。故味浓 
者为阴。薄为阴之阳。为味不纯粹者也。故味所浓。则泄之以下。味所薄。则通气者也。王注曰。味浓则泄。 
薄则通。气浓者为阳。薄为阳之阴。故附子干姜味甘温大热。为纯阳之 
药。为气浓者也。丁香木香味辛温平薄。为阳之阴。气不纯粹者也。故气所浓则发热。气所薄则发泄。经曰。 
气薄则发泄。浓则发热。王注曰。阴气润下。故味薄则发泄。阳气炎上。故气浓则发热。味薄为阴少。故通泄。 
气薄为阳少。故汗出。是以论气味之薄浓。合奇偶之大小。故肾肝位远。数多则其气缓。不能速达于下。必大 
剂而数少。取其迅急。可以走下也。心肺位近。数少则其气急。不能发散于上。必小剂而数多。取其气易散。 
可以补上也。王注曰。肺服九。心服七。脾服五。肝服三。肾服一。乃五脏生成之常数也。若奇之不去则偶之。 
是谓重方也。偶之不去。则反佐以取之。所谓寒热温凉。反从其病也。王注曰。是以圣人反其佐。以同其气。 
令声气应合。复令寒热参合。使其终异始同。燥润而败。坚刚必折。柔脆自消尔。故逆者正治。从者反治。从 
少从多。观其可也。仲景曰。少阴病下利而脉微者。与白通汤。利不止厥逆无脉者。干呕烦者。白通加猪胆人 
尿。注曰。若调寒热之逆。冷热必行。则热物冷服。下嗌之后。冷体既消。热性便发。由是病气随愈。呕哕皆 
除。情且不违。而致大益。此加人尿猪胆汁咸苦寒物。于白通汤热剂中。要其气相从。可去格拒之寒也。经所 
谓热因寒用。寒因热用。塞因塞用。通因通用。必伏其所主。而先其所因。其始则同。其终则异。可使破积。 
可使溃坚。可使气和。可使必已。此之谓也。若病所远而中道气味之者。食而过之。无越其制度。王注曰。 
假命病在肾。而心之气味饲而冷。是仍急过之。不饲以气味。肾药凌心。心腹益衰。与上下远近例同。是以圣 
人治上不犯下。治下不犯上。和中上下俱无犯。故经所谓诛罚无过。命曰大惑。此之谓也。有中外不相及。则 
治其主病。皆论标本。不令妄攻也。故从所来者为本。其所受者为标。是以内者内调。外者外治。内者调之。 
不言其治。外者治之。不言其调。经所谓上淫于下。所胜平之。外淫于 
内。所胜治之。此之谓也。若从内之外。盛于外。先调其内。而后治其外。从外之内。而盛于内者。先治其外。 
而后调其内。王注曰。皆谓先除其根底。后削其枝条也。是故病发有余。本而标之。后治其本。故仲景曰。伤 
寒医下之。续得下利清谷。身疼痛者。急当救里。后身疼痛。清便自调。急当救表。救里四逆汤。救表宜桂枝 
汤。故里不足。必先救之。清便自调。知里气已调。然后急与桂枝汤以救表。是谓病发本而标之。先治其本。 
后治其标。此以寒为本也。故知标本者。万举万全。不知标本。是谓妄行。此之谓也。虽本草曰。上药一百二 
十种为君应天。中药一百二十种为臣应人。下药一百二十种为使应地。若治病者。特谓此三品之说末也。经所 
谓有毒无毒。所治为主。适小大为制也。故主病之谓君。佐君之谓臣。应臣之谓使。非上中下三品之谓也。王 
注曰。但能破积愈疾。解急脱死。则为良方。非必要以先毒为是。后毒乃非。有毒为是。无毒为非。必量病轻 
重大小制之者也。帝曰。三品何谓。岐伯曰。所以明善恶之殊贯也。是以圣人有毒无毒。服自有约。故病有久 
新。方有大小。有毒无毒。固宜常制矣。大毒治病。十去其六。常毒治病。十去其七。小毒治病。十去其八。 
无毒治病。十去其九。谷肉果菜。食养尽之。无使过之。伤其正也。不尽行复如法。王注曰。法谓前四约也。 
余病不尽。然再行之。毒之小大。如约而止。必无过也。是以上古圣人。谓重身之毒。有故无殒。衰其大半而 
止。故药之性味。本以药治疾。诚能处以中庸。以疾适当。且如半而止之。亦何疑于攻治哉。此之谓也。故非 
调气而得者。治之奈何。有毒无毒。何先何后。愿闻其道。王注曰。夫病生之类。其有四焉。一者始因气动而 
内有所成。为积聚 瘕瘤气瘿起结核癫痫之类是也。二者不因气动而外有所成者。谓痈肿疮疡痂疥疽痔掉螈浮 
肿目赤瘭胗 肿痛痒之类是也。三者不因气动而病生于内。留饮 食 
饥饱劳损宿食霍乱悲恐喜怒想慕忧结之类是也。四者不因气动而病生于外。为瘴气贼魅虫蛇蛊毒蜚尸鬼击冲薄 
堕坠风寒暑湿斫射剌割捶朴之类是也。如此四类者。有独治内而可愈。大小承气陷胸抵当汤三花神 藏用之类 
是也。有兼治内而愈者。大小柴胡通圣洗心凉膈黄连解毒之类是也。有独治外而愈者。善应膏拔毒散点眼药生 
肌之类是也。有兼治外而愈者。拨云散苦参散千金内托散之类是也。有先治内后治外而愈者。瘭胗丹毒疮疡痈 
疽斑疹之类。悉因三焦相火。热甚于内。必先疏启其中。凉苦寒之剂。荡涤脏腑。或以砭射敷扫涂抹于外者是 
也。有先治其外后治其内而愈者。伤寒刺割破伤。皆因风寒之邪。从外之内。先以发散其外。发之不已。量其 
浅深峻泄之。有齐毒而攻击者。暴病大小便不利胎死坚积满胀之类是也。复有无毒而调引者。痰滞气痞。胃虚 
脾弱。气不往来。以通经利其气之药之类是也。方法所施。或胜或复。寒者热之。热者寒之。温者清之。散者 
收之。抑者折之。燥者润之。急者缓之。刚者 之。衰者补之。强者泻之。坚者削之。留者攻之。客者除之。 
劳者温之。温养也。结者散之。燥者濡之。损者温之。温补也。逸者行之。劳者动之。惊者平之。平常也。常 
见常闻。上之吐之。下之泄之。磨之灸之。浴之薄之。劫之燔之。针劫其下。开之发之。适可为故。各安其气。 
必清必净。则病气衰去。归其所宗。此治之大体也。是以圣人法无定体。体变布施。药不执方。合宜而用。故 
论言治寒以热。治热以寒。而方士不能废绳墨而更其道也。有病热者。寒之而热。有病寒者。热之而寒。二者 
皆在。新病复起。奈何。治诸寒而热者。取之以阴。热之寒者。取之以阳。所谓求其属也。王注曰。谓治之而 
病不衰退。反因热寒而随生寒热。病之新者也。谓其益火之原。以消阴翳。用水之主。以制阳光。故曰求其属也。 
夫取心者。不必齐以热。取肾者。不必齐以寒。但 
益心之阳。寒亦通行。若强肾之阴。热之犹可。此论五味所归五脏寒热温凉之主也。呜呼。圣人之道久塞。 
而后之人独不能之也。王注曰。言少可以贯多。举浅可以料深。何法之明也如此。故非圣人之道。孰能至于是 
耶。是以治病之本。须明气味之浓薄。七方十剂之法也。方有七。剂有十。故方不七。不足以尽方之变。剂不 
十。不足以尽剂之用。方不对病。非方也。剂不蠲疾。非剂也。今列而论之。 
七方者。大小缓急奇偶复。 
大方之说有二。一则病有兼证。而邪不专。不可以一二味治之。宜君一臣三佐九之类是也。二则治肾肝在 
下而远者。宜分两多。而顿服之是也。 
小方之说有二。一则病无兼证。邪气专一。可以君一臣二小方之治也。二则治心肺在上而近者。宜分两微。 
而频频少服之。亦为小方之治也。 
缓方之说有五。有甘以缓之为缓方者。为糖蜜甘草之类。取其恋膈也。有丸以缓之为缓方者。盖丸之比汤 
散。药力宣行迟故也。有品味群众之缓方者。盖药味众多。各不能骋其性也。有无毒治病之缓方者。盖药性无 
毒。则攻自缓也。有气味薄而缓方者。药气味薄。则常补于上。比至其下。药力既已衰。为补上治上之法也。 
急方之说有四。有急病急攻之急方者。如腹心暴痛。前后闭塞之类是也。有急风荡涤之急方者。谓中风不 
省口噤是也。取汤剂荡涤。取其易散而施攻速者是也。有药有毒之急方者。如上涌下泄夺其病之大势者是也。 
有气味浓之急方者。药之气味浓者。直趣于下而力不衰也。谓补下治下之法也。 
奇方之说有二。有古之单行之 
奇方者。为独一物是也。有病近而宜用奇方者。为君一臣二君二臣三。数合于阳也。故宜 
下不宜汗也。 
偶方之说有二。有两味相配而为偶方者。盖两味相合者是也。有病远而宜用偶方者。君二臣四。君四臣六。 
数合于阴也。故宜汗不宜下也。 
复方之说有二。有二三方相合之为复方者。如桂枝二越婢一汤之类是也。有分两匀同之复方者。如胃风汤 
各等分之类是也。又曰重复之复。二三方相合而用也。反复之复。谓奇之不去则偶之是也。 
十剂者。宣通补泻轻重涩滑燥湿。 
宣者。宣散也。郁而不散为壅。必宣剂以散之。如痞满不通之类是也。本草曰。宣可去壅。必宣剂以散之。 
如姜橘之属。攻其里则宣者上也。泄者下也。涌剂则瓜蒂栀豉之类是也。发汗通表亦同。 
通。留而不行为滞。必通剂以行之。如水病痰癖之类也。本草曰。通可去滞。通草防己之属。攻其内则通 
者行也。甘遂滑石茯苓芫花大戟牵牛木通之类是也。 
补。不足为弱。必补剂以扶之。如气形羸弱之类是也。本草曰。补可去弱。人参羊肉之属。攻其里则补养 
也。经所谓言而微。终日乃复言者。此夺气也。故形不足。温之以气。精不足。补之以味。是以膏粱理疾。药 
石蠲疾。五谷五畜。能补善养也。 
泻。有余为闭。必泄剂以逐之。如腹胀脾约之类是也。本草曰。泻可去闭。即葶苈大黄之属。经所谓浊气 
在上。则生 胀。故气不施化而郁闭不通。所以葶苈大黄味苦大寒。专能泻热去湿下气。仲景曰。趺阳脉浮而 
涩。浮则胃强。涩则小便数。浮涩相搏。大便难。其脾为约。故约束津液不得四布。苦寒之剂。通塞润燥而能 
泄胃强也。 
轻。实则气壅。欲其扬也。如汗不发而腠密。邪胜而中蕴。 
必轻剂以扬之。本草曰。轻可去实。麻黄葛根之属。经所谓邪在皮者。汗而发之。其实者。散而泄之。王注曰。 
阳实则发散。 
重。怯则气浮。欲其镇也。如丧神守而惊悸。气上厥以颠疾。必重剂以镇之。本草曰。重可去怯。即磁石铁 
粉之属。经所谓厥成为癫疾。故惊乃平之。所以镇涎也。故使其物体之重则下涎而用之也。 
涩。滑则气脱。欲其收敛也。如开肠洞泄。便溺遗失。必涩剂以收之。本草曰。涩可去脱。则牡蛎龙骨之 
属。如宁神宁圣散之类是也。 
滑。涩则气着。欲其利也。如便难内闭。必滑剂以利之。本草曰。滑可去着。即冬葵榆皮之属。滑能养窍。 
故润利也。 
燥。湿淫气胜。肿满脾湿。必燥剂以除之。本草曰。燥可去湿。即桑白皮赤小豆之属。所谓湿甚于上。 
以苦燥之。以淡泄之是也。 
湿。津耗为枯。五脏痿弱。荣卫涸流。必湿剂以润之。本草曰。湿可去枯。即紫石英之属。故痿弱者用之。 
王注曰。心热盛则火独光。火独光则内炎上。肾之脉常下行。今火盛而上炎用事。故肾脉亦随火炎烁而逆上行 
也。阴气厥逆。火复内燔。阴上隔阳。下不守位。心气通脉。故生脉痿。肾气主足故膝腕枢纽如折去。而不相 
提挈。胫筋纵缓。而不能任用于地也。可下数百行而愈。 
故此十剂七方者。乃太古先师。设绳墨而取曲直。何叔世方士。出规矩以为方圆。王注曰。呜呼。人之死 
者。但曰命。不谓方士愚昧而杀之邪。是以物各有性。以谓物之性有尽也。制而用之。将使之无尽。物之用有 
穷也。变而通之。将使之无穷。夫惟性无尽用无穷。故施于品剂。以佐使斯人。其功用亦不可一而足也。于是 
有因其性而为用者。有因其所胜为制者。有气同 
则相求者。有气相克则相制者。有气有余而补不足者。有气相感则以意使者。有质同而性异者。有名异而实同 
者。故蛇之性上窜而引药。蝉之性脱而退翳。虻饮血而用以治血。鼠善穿而用以治漏。所谓因其性而为用者如 
此。弩牙速产。以机发而不括也。杵糠下噎。以杵筑下也。所谓因其用而为使者如此。萍不沉水。可以胜酒。 
独活不摇风。可以治风。所谓因其所胜而为之用制也如此。麻。木谷而治风。豆。水谷而治水。所谓气相同则 
相求者如此。牛土畜。乳可以止渴疾。豕水畜。心可以镇恍惚。所谓因其气相克则相制也如此。熊肉振羸。 
兔肝明视。所谓因其气有余。补不足也如此。鲤之治水。 之利水。所谓因其气相感。则以意使者如此。蜂蜜 
成于蜂。蜜温而蜂寒。油本生于麻。麻温而油寒。兹同质而异性也。蘼芜生于芎 。蓬 生于复盆。兹名异而 
实同者也。所以如此之类。不可胜举。故天地赋形。不离阴阳。形色自然。皆有法象。毛羽之类。生于阳而属 
于阴。鳞介之类。生于阴而属于阳。空青法水色青而主肝。丹砂法火色赤而主心。云母法金色白而主肺。磁石 
法水色黑而主肾。黄石脂法土色黄而主脾。故触类而长之。莫不有自然之理也。欲为医者。上知天文。下知地 
理。中知人事。三者俱明。然后可以愈人之疾病。不然。则如无目夜游。无足登涉。动致颠殒。而欲愈疾者。 
未之有也。故治病者。必明天地之理道。阴阳更胜之先后。人之寿夭生化之期。乃可以知人之形气矣。王注曰。 
不明天地之理。又昧阴阳之候。则以寿为夭。以夭为寿。虽尽上圣救生之道。心明经脉药石之妙。犹未免世中 
之诬斥也。明乎医者。幸详究焉。 



<目录>卷中

<篇名>中风论第十

属性：论曰。经云风者百病之始。善行而数变。行者动也。风本生于热。以热为本。以风为标。凡言风者热也。 
叔和云。热则生风。冷生气。是以热则风动。宜以静胜其躁。是养血也。治须少汗。亦宜少下。多汗则虚其卫。 
多下则损其荣。汗下各得其宜。然后宜治在经。虽有汗下之戒。而有中脏中腑之说。中腑者。宜汗之。中脏者。 
宜下之。此虽合汗下。亦不可过也。仲景曰。汗多则亡阳。下多则亡阴。亡阳则损其气。亡阴则损其形。经曰 
血气者人之神。不可不谨养也。初谓表里不和。须汗下之。表里已和。是宜治之在经也。其中腑者。面加五色。 
有表证。脉浮而恶风恶寒拘急不仁。或中身之后。或中身之前。或中身之侧。皆曰中腑也。其治多易。中脏者。 
唇吻不收。舌不转而失音。鼻不闻香臭。耳聋而眼瞀。大小便秘结。皆曰中脏也。其治多难。经曰六腑不和。 
流经为痈。五脏不和。九窍不通。若外无留结。内无不通。必知在经也。初证既定。宜以大药养之。当顺时令 
而调阴阳。安脏腑而和荣卫。察病机。审气宜。而少有不愈者。若风中腑者。先以加减续命汤。随证发其表。 
若忽中脏者。则大便多秘涩。宜以三化汤通其滞。表里证已定。别无他变。故以大药和治之。大抵中腑者。多 
着四肢。中脏者。多滞九窍。虽中腑者多兼中脏之证。至于舌强失音。久服大药。能自愈也。有中风湿者。 
夏月多有之。其证身重如山。不能转侧。宜服除湿去热之药治之。不可用针。可用灸。今具六经续命汤。通治 
八风五痹痿厥等疾。以一岁为总。以六经为别。春夏加石膏知母黄芩。秋冬加桂附。又于六经别药。随证细分 
加减。自古名医。不能越此。 
凡觉中风。必先审六经之候。慎勿用大热药乌附之类。故阳剂刚胜。积火燎原。为消狂疮肿之属。则天癸 
竭而荣卫涸。是以中风有此诫。故经所谓邪风之至。疾如风雨。易曰。挠万物者。莫疾乎风。若感之浅者留于肌 
肤。感之深者达于骨髓。盖祸患之机。藏于细微。非常人之豫见。及其至也。虽智者不能善其后。是以圣人之 
教下。皆谓之虚邪贼风。避之有时。故中风者。俱有先兆之证。凡人如觉大拇指及次指麻木不仁。或手足不用。 
或肌肉蠕动者。三年内必有大风之至。经曰肌肉蠕动。名曰微风。宜先服八风散愈风汤天麻丸。各一料为效。 
故手大指次指手太阴阳明经。风多着此经也。先服祛风涤热之剂。辛凉之药。治内外之邪。是以圣人治未病。 
不治已病。又曰。善治者治皮毛。是止于萌芽也。故初成获愈。固久者伐形。是治病之先也。 
中风之人。如小便不利。不可以药利之。既得自汗。则津液外亡。小便自少。若利之。使荣卫枯竭。无以 
制火。烦热愈甚。当候热退汗止。小便自行也。兼此证乃阳明。大忌利小便。须当识此。中风之人能食者。 
凡中风病。多能食。盖甲己化土。脾盛故能食。由是多食则脾气愈盛。土克制肾水。水亏则病增剧也。病宜广 
服药。不欲多食。病能自愈。中风多食。风木盛也。盛则克脾。脾受敌。求助于食。经曰实则梦与。虚则梦取。 
是也。当泻肝木。治风安脾。脾安则食少。是其效也。 
中风之人。不宜用龙麝犀珠。譬之提铃巡于街。使盗者伏而不出。益使风邪入于骨髓。如油入面。莫能出 
也。此之类焉。若痰潮不省。昏愦不知事。宜用药下其痰涎。故风者乃百病之长。庸可忽诸。 
\x小续命汤\x 
麻黄（去节） 人参 黄芩 芍药 防己 桂枝 川芎 甘草（各一两） 防风（一两半） 附子（半两） 
杏仁（一两） 
上除附子杏仁外。捣为粗末。后入二味令匀。每服五七钱。 
水一盏半。生姜五片。煎至一盏。去滓稍热服。食前。 
凡中风。不审六经之加减。虽治之不能去其邪也。内经云。开则淅然寒。闭则热而闷。知暴中风邪。宜先 
以加减续命汤。随证治之。 
中风无汗恶寒。\x麻黄续命\x主之。 
麻黄 防风 杏仁 
根据本方添加一倍。宜针太阳至阴出血。昆仑阳跷。 
中风有汗恶风。\x桂枝续命\x主之。 
桂枝 芍药 杏仁 
根据本方添加一倍。宜针风府。以上二证。皆太阳经中风也。 
中风无汗身热。不恶寒。\x白虎续命\x主之。 
石膏 知母（一料中各加二两） 甘草（根据本方加一倍） 
中风有汗身热。不恶风。\x葛根续命\x主之。 
葛根（二两） 桂枝 黄芩（根据本方加一倍） 
宜针陷谷刺厉兑。针陷谷者。去阳明之贼。刺厉兑者。泻阳明经之实也。以上二证。阳明经中风也。 
中风无汗身凉。\x附子续命\x主之。 
附子（加一倍） 干姜（加二两） 甘草（加三两） 
宜刺隐白穴。去太阴之贼也。此一证太阴经中风也。 
中风有汗无热。\x桂枝续命\x主之。 
桂枝 附子 甘草（根据本方加一倍） 
宜针太溪。此证少阴经中风也。 
中风六证混淆。系之于少阳厥阴。或肢节挛痛。或麻木不仁。宜\x羌活连翘续命\x主之。 
小续命（八两） 加羌活（四两） 连翘（六两） 
古之续命。混淆无六证之别。今各分经疗治。又分经针刺 
法。厥阴之井大敦。刺以通其经。少阳之经绝骨。灸以引其热。是针灸同象法。治之大体也。 
中风外无六经之形证。内无便溺之阻格。知血弱不能养筋。故手足不能运动。舌强不能言语。宜养血而筋 
自荣。\x大秦艽汤\x主之。 
秦艽（三两） 甘草（二两） 川芎（二两） 当归（二两） 白芍药（二两） 细辛（半两） 川羌活 
防风 黄芩（各一两） 石膏（二两） 吴白芷（一两） 白术（一两） 生地黄（一两） 熟地黄（一两） 
白茯苓（一两） 川独活（二两） 
上十六味 。每服一两。水煎去渣。温服无时。如遇天阴。加生姜煎七八片。如心下痞。每两加枳实一钱 
同煎。 
中风外有六经之形证。先以加减续命汤。随证治之。内有便溺之阻格。复以\x三化汤\x主之。 
浓朴 大黄 枳实 羌活（各等分） 
上 如麻豆大。每服三两。水三升。煎至一升半。终日服之。以微利为度。无时。法曰四肢不举。俗曰瘫 
痪。故经所谓太过则令人四肢不举。又曰土太过则敦阜。阜高也。敦浓也。既浓而又高。则令除去。此真所谓膏 
粱之疾。非肝肾经虚。何以明之。经所谓三阳三阴发病。为偏枯痿易。四肢不举。王注曰。三阴不足。以发偏 
枯。三阳有余。则为痿易。易谓变易。常用而痿弱无力也。其治则泻。令气弱阳衰土平而愈。或三化汤调胃承 
气汤。选而用之。若脾虚则不用也。经所谓土不及则卑陷。卑下也。陷坑也。故脾病四肢不用。四肢皆禀气于 
胃。而不能至经。必因于脾乃得禀受也。今脾不能与胃行其津液。四肢不能禀水谷气。气日以衰。脉道不利。 
筋骨肌肉皆无气以生。故不用焉。其治可补。十全散加减四物。去邪留正。 
\x愈风汤\x 中风证内邪已除。外邪已尽。当服此药。以行导诸经。久服大风悉去。纵有微邪。只从此药 
加减治之。然治病之 
法。不可失其通塞。或一气之微汗。或一旬之通利。如此为常治之法也。久则清浊自分。荣卫自和。如初觉风 
动。服此不致倒仆。 
羌活 甘草 防风 蔓荆子 川芎 细辛 枳壳 人参 麻黄 甘菊 薄荷 枸杞子 当归 知母 地骨皮 
黄 独活 杜仲 吴白芷 秦艽 柴胡 半夏 前胡 浓朴 熟地黄 防己（各二两） 茯苓 黄芩（各三两） 
石膏（四两） 芍药（三两） 生地黄 苍术（各四两） 桂枝（一两） 以上三十三味通七十四两 
上 。每服一两。水二盏。煎至一盏。去渣温服。如遇天阴。加生姜煎。空心一服。临卧再煎药渣服。俱 
要食远服。空心一服。 下二丹丸。为之重剂。临卧一服。 下四白丹。为之轻剂。动以安神。静以清肺。 
假令一气之微汗。用愈风汤三两。麻黄一两。均作四服。一服加生姜五片。空心服。以粥投之。得微汗则佳。 
如一旬之通利。用愈风三两。大黄一两。亦均作四服。如前煎。临卧服。得利则妙。常服之药。不可失四时之 
转。如望春大寒之后。加半夏二两。通四两。柴胡二两。通四两。人参二两。通四两。谓迎而夺少阳之气也。 
初夏之月。加石膏二两。通六两。黄芩二两。通五两。知母二两。通四两，谓迎而夺阳明之气也。季夏之月。 
加防己二两。通四两。白术二两。茯苓二两。通五两。谓胜脾土之湿也。初秋大暑后。加浓朴二两。通四两。 
藿香二两。桂一两。通二两。谓迎而夺太阴之气也。霜降之后望冬。加附子一两。桂一两。通二两。当归二两。 
通四两。谓胜少阴之气也。得春减冬。四时类此。虽立法于四时之加减。又宜临病之际。审病之虚实热寒。土 
地之宜。邪气之多少。此药具七情六欲四气。无使五脏偏胜。及不动于荣卫。如风秘服之。则永不燥结。如久 
泻服之。则能自调。初觉风气。便能服此药。及新方中天麻丸各一料。相为表里。治未病之胜药也。及已病者。更宜常 
服。无问男子妇人。及小儿惊痫搐急慢惊风等病。服之神效。如解利四时伤风。随四时加减法。又疗脾肾虚。 
筋弱语言难。精神昏愦。及治内弱风湿。内弱者。乃风湿火。先体重者。乃风湿。土余内弱之为病。或一臂肢 
体偏枯。或肥而半身不遂。或恐而健忘。喜以多思。故思忘之道。皆情不足也。是以心乱则百病生。心静则万 
病悉去。故此能安心养神。调阴阳无偏胜及不动荣卫。 
\x四白丹\x 能清肺气养魄。谓中风者。多昏冒。气不清利也。 
白术（半两） 白芷（一两） 白茯苓（半两） 白檀（一两半） 人参（半两） 知母（三钱） 缩砂 
仁（半两） 羌活（二钱半） 薄荷（三钱半） 独活（二钱半） 防风 川芎（各五钱） 细辛（二钱） 
甘草（五钱） 甜竹叶（一两） 香附子（五钱炒） 龙脑（半钱另研） 麝香（一字另研） 牛黄（半钱） 
藿香（一钱半） 
上件二十味。计八两六钱一字为细末。炼蜜为丸。每两作十丸。临卧嚼一丸。分五七次嚼之。上清肺气。 
下强骨髓。 
\x二丹丸\x 治健忘。养神定志和血。内安心神。外华腠理。 
丹参（一两半） 丹砂（二钱为衣） 远志（去心半两） 茯神（一两） 人参（五钱） 菖蒲（五钱） 
熟地黄（一两半） 天门冬（一两半去心） 麦门冬（一两去心） 甘草（一两） 
上为细末。炼蜜为丸。如桐子大。每服五十丸。至一百丸。空心食前常服安神定志。一药清肺。一药安神。 
故清中清者归肺以助天真。清中浊者。坚强骨髓。血中之清。荣养于神。血中之浊。荣华腠理。如素有痰。久 
病中风。津液涌溢在胸中。气所不利。用独圣散吐之。后用利气泻火之剂。本方在后。 
\x泻青丸\x 治中风自汗昏冒。发热不恶寒。不能安卧。此是风热烦躁。 
当归 龙胆 川芎 栀子 羌活 大黄 防风（各等分） 
上为细末。炼蜜为丸。如弹子大。每服一丸。竹叶汤化下。 
\x天麻丸\x 系新方中。 
天麻（三两酒浸三日曝干秤） 牛膝（六两同上浸） 当归（十两） 杜仲（七两炒去丝） 玄参（六两） 
羌活（十两） 萆 （六两别碾为细末秤） 生地黄（十六两） 附子（一两） 
上为细末。炼蜜为丸。如桐子大。常服五七十丸。病大至百丸。空心食前温酒或白汤下。平明服药。至日 
高饥则止服药。大忌壅塞。失于通利。故服药半月。稍觉壅。微以七宣丸轻疏之。使药再为用也。牛膝萆 治 
筋骨。杜仲治筋骨相着。天麻羌活利风之胜药。当归地黄养血能和荣卫。玄参主用。附子佐之。行经也。 
\x独圣散\x 治诸风膈实。诸痫痰涎。津液涌溢。杂病亦然。 
瓜蒂（一两） 
上 如麻豆大。炒令黄色。为细末。每服量虚实久新。或三钱药末。茶一钱。酸齑汁一盏调下。若用吐法。 
天气晴明。阴晦毋用。如病卒暴者。不拘于此法。吐时辰巳午前。故内经曰。平旦至日中。天之阳。阳中之阳 
也。论四时之气。仲景曰。大法春宜吐。是天气在上。人气亦在上。一日之气。寅卯辰之候也。故宜早不宜夜 
也。先令病患隔夜不食。服药不吐。再用热齑水投之。如吐风痫病者。加全蝎半钱微炒。如有虫者。加狗油五 
七点。雄黄末一钱。甚者加芫花末半钱。立吐其虫出。如湿肿满者。加赤小豆末一钱。故此不可常用。大要辨 
其虚实。实则瓜蒂散。虚则栀子豉汤。满加浓朴。不可一概用之。吐罢可服降火利气安神定志之剂。治风痫病 
不能愈者。从浓朴丸宜春秋加添外。又于每一料中。加人参 菖蒲 茯神（去木各一两半） 上根据浓朴丸春秋 
加添法。和剂服饵。浓朴丸方。在吐论中。 
\x防风通圣散\x 
防风 川芎 当归 芍药 大黄 芒硝 连翘 薄荷 
麻黄（不去节各半两） 石膏 桔梗 黄芩（各一两） 白术 山栀子 荆芥穗（各二钱半） 滑石（三两） 
甘草（二两） 
上为粗末。每服一两。生姜同煎。温服。日再服。劳汗当风。汗出为 。郁乃痤。劳汗出于玄府。脂液所 
凝。去芒硝。倍加芍药当归。发散玄府之风。当调其荣卫。俗云风刺。或生瘾疹。或赤或白。倍加麻黄盐豉葱 
白出其汗。麻黄去节。亦去芒硝。咸走血而内凝。故不能发。汗罢根据前方中。加四物汤黄连解毒。三药合而饮 
之。日二服。故内经曰。以苦发之。谓热在肌表连内也。小便淋闭。去麻黄。加滑石连翘。煎药汤调木香末二 
钱。麻黄主表。不主于里。故去之。腰胁痛走注疼痛者。加硝石当归甘草一服各二钱。调车前子末海金砂各一 
钱。内经曰。腰者肾之府。破伤风者。如在表则辛以散之。在里则苦以下之。兼散之。汗下后。通利血气。祛 
逐风邪。每一两内。加荆芥穗大黄各二钱。调全蝎末一钱。羌活末一钱。诸风潮搐。小儿急慢惊风。大便秘 
结。邪热暴甚。肠胃干燥。寝汗切牙上窜睡语。筋转惊悸。肌肉蠕动。每一两。加大黄二钱。栀子二钱。调茯 
苓二钱。如肌肉蠕动者。调羌活末一钱。故经曰肌肉蠕动。命曰微风。风伤于肺。咳嗽喘急。每一两。加半夏 
桔梗紫菀各二钱。如打扑伤损。肢节疼痛。腹中恶血不下。每一两加当归大黄各三钱半。调没药乳香末各二钱。 
解利四时伤寒。内外所伤。每一两内。加益元散一两。葱白十茎。盐豉一合。生姜半两。水一碗。同煎至五七 
沸。或煎一小碗。温冷服一半。以筋探之即吐。罢后服一半。稍热服。汗出立解。如饮酒中风。身热头痛如破 
者。加黄连须二钱。葱白十茎。根据法立愈。慎勿用桂枝麻黄解之。头旋脑热。鼻塞。浊涕时下。每一两加薄荷 
黄连各二钱半。内经曰。胆移热于脑。则辛 鼻渊。鼻渊者。浊涕下不已也。王注曰。胆移热于脑。脑液下 
渗则为浊涕。涕下不止如彼水泉。故曰鼻渊也。此为足太阳脉 
与阳明之脉俱盛也。如气逆者。调木香末一钱。 



<目录>卷中

<篇名>疠风论第十一

属性：内经曰。疠者。有荣气热 。其气不清。故使其鼻柱坏而色败。皮肤疡溃。风寒客于脉而不去。名曰疠风。 
又曰。脉风成为疠。俗云癞病也。故治法云。病大风骨节重。须眉堕。名曰大风。刺肌肉为故。汗出百日。王 
注曰。泄卫气之怫热。刺骨髓汗出百日。泄荣气之怫热。凡二百日。须眉生而止针。怫热屏退。阴气内复。故 
多汗出须眉生也。先桦皮散。从少至多。服五七日后。灸承浆穴七壮。灸疮轻再灸。疮愈再灸。后服二圣散泄热 
祛血之风邪。戒房室三年。针灸药止述类象形。此治肺风之法也。然非止肺脏有之。俗云鼻属肺。而病发于肺。 
端而言之不然。如此者。既鼻准肿赤胀。但为疮之类。乃谓血随气化。既气不施化。则血聚矣。然血既聚。 
使肉腐烂而生虫也。谓厥阴主生五虫。厥阴为风木。故木主生五虫。盖三焦相火热甚而制金。金衰故木来克侮。 
经曰侮胜也。宜泻火热利气之剂。虫自不生也。法云流水不腐。户枢不蠹。此之谓也。故此疾血热明矣。当以 
药缓疏泄之。煎局方内升麻汤。下钱氏内泻青丸。余各随经言之。故病风者。阳气先受伤也。 
\x桦皮散\x 治肺脏风毒。遍身疮疥。及瘾疹瘙痒。搔之成疮。又治面风刺。及妇人粉刺。 
桦皮（四两烧灰） 荆芥穗（二两） 甘草（半两炙） 杏仁（二两去皮尖用水一碗于银器内熬去水一半 
放令干） 枳壳（四两去芦用炭火烧欲灰于湿纸上令冷） 
上件除杏子外。余药为末。将杏子别研令细。次同诸药令匀。瓷盒内放之。每服三钱。食后温酒调下。 
\x二圣散\x 治大风疠疾。 
大黄（半两） 皂角刺（三钱烧灰） 
上将皂角刺一二斤。烧灰研细。煎大黄半两。汤调下二钱。早服桦皮散。中煎升麻汤下泻青丸。晚服二圣 
散。此数等之药。皆为缓疏泄血中之风热也。 
\x七圣丸\x 郁李仁（去皮） 大黄（蒸焙各一两） 肉桂（去粗皮） 羌活（去芦） 槟榔（生） 
木香（生） 川芎（各半两） 
\x七宣丸\x 诃黎勒皮 柴胡（去苗洗） 枳实（ ） 木香（各五两） 桃仁（去皮尖 六两） 大黄（面 
裹煨十五两） 甘草（ 六两） 
皆治风壅邪热。润利大肠。中风风痫疠风。大便秘涩。皆可服之。此方局方中治法曰。虽诃子味苦涩。而 
能止脏腑。此利药中用诃子。令大黄枳实缓缓而推陈。泄去邪气。若年老风秘涩者。乃津液内亡也。故不可用 
峻剂攻之。内经曰。年四十而阴气自半也。起居衰矣。年五十体重耳目不聪明矣。年六十阴痿气大衰。九窍不 
利。下虚上实。涕泣出矣。故曰知之则强。不知则老。举世皆言。年老之人。无热俱虚。岂不明年四十而阴气 
自半。故阴虚阳盛明矣。是以阴虚其下。阳甚于上。故上实下虚。此理明矣。 



<目录>卷中

<篇名>破伤风论第十二

属性：论曰。夫风者。百病之始也。清净则腠理闭拒。虽有大风苛毒。而弗能为害也。故破伤风者。通于表里。 
分别阴阳。同伤寒证治。闾阎往往有不知者。只知有发表者。不知有攻里者和解者。此汗下和三法也。亦同伤 
寒证。有在表者。有在里者。有半在表半在里者。在里宜下。在表宜发汗。在表里之间宜和解。然汗下亦不可 
过其法也。又不可妄意处治。各通其脏腑。免汗泄之非宜也。故破伤风者。从外至内甚于内者。则病也。因此 
卒暴伤损风袭之间。传播经络。至使寒热更作。身体反强。口噤不开。甚者邪气入脏。则分汗下之治。诸疮不 
瘥。荣卫虚。肌肉不 
生。疮眼不合者。风邪亦能外入于疮。为破伤风之候。故诸疮不瘥时。举世皆言着灸为上。是谓熟疮。而不知 
火热客毒逐经诸变。不可胜数。微则发热。甚则生风而搐。或角弓反张。口噤目邪。皆因疮郁结于荣卫。不得 
宣通而生。亦有破伤不灸而病此者。疮着白痂。疮口闭塞。气难通泄。故阳热易为郁结。而热甚则生风也。 
故表脉浮而无力。太阳也。脉长而有力者。阳明也。脉浮而弦小者。少阳也。太阳宜汗。阳明宜下。少阳宜和。 
若明此三法。而治不中病者。未之有也。 
\x羌活防风汤\x 治破伤风邪。初传在表。 
羌活 防风 川芎 本 当归 芍药 甘草（各一两） 地榆 华细辛（各二两） 
上 咀。每服五七钱。水一盏半。同煎至七分。去滓热服。不拘时候。量紧慢加减用之。热则加大黄二两。 
大便秘。则加大黄一两。缓缓令过。 
\x白术防风汤\x 若服前表药过。有自汗者。宜服此药。 
白术（一两） 防风（二两） 黄 （一两） 
上 咀。每服五七钱。水一盏半。煎至一盏。去滓温服。不拘时候。 
脏腑和而有自汗。可用此药。 
破伤风脏腑秘。小便赤。自汗不止者。因用热药。汗出不休。故知无寒也。宜速下之。先用芎黄汤。三二 
服后。用大芎黄汤下之。 
\x芎黄汤\x 
川芎（一两） 黄芩（六钱） 甘草（二钱） 
上 咀。每服五七钱。水一盏半。同煎至七分。去渣温服。不拘时候。三服即止。再用下药。 
\x大芎黄汤\x 
川芎（二两） 羌活 黄芩 大黄（各一两） 
上 咀。根据前煎服。宜利为度。 
\x发表雄黄散\x 
雄黄（一钱） 防风（二钱） 草乌（一钱） 
上件为细末。每服一字。温酒调下。里和至愈可服。里不和不可服。 
\x蜈蚣散\x 
蜈蚣（一对） 鳔（五钱） 左蟠龙（五钱炒烟尽为度野鸽粪是也） 
上件为细末。每服一钱。清酒调下。治法根据前用。里和至愈可服。但有里证不可服。次当下之。用前蜈蚣 
散四钱。烧饭为丸。如绿豆大。每服一丸。渐加六七丸。清酒调蜈蚣少许送下。宣利为度。内外风去。可常服 
羌活汤。缓缓而治。不拘时候服之。羌活汤者。治半在表半在里也。 
\x羌活汤\x 
羌活 菊花 麻黄 川芎 防风 石膏 前胡 黄芩 细辛 甘草 枳壳 白茯苓 蔓荆子（各一两） 
薄荷（半两） 吴白芷（半两） 
上 咀。每服五钱。水一盏半。入生姜五片。同煎至一盏。去渣稍热服。不拘时候。日进二服。 
\x防风汤\x 治破伤风同伤寒表证。未解入里。宜急服此药。 
防风 羌活 独活 川芎（各等分） 
上 咀。每服五钱。水一盏半。煎至七分。去滓温服。二三服后。宜调蜈蚣散。大效。 
\x蜈蚣散\x 
蜈蚣（一对） 鳔（三钱） 
上为细末。用防风汤调下。如前药解表不已。觉转入里。当服左龙丸微利。看大便硬软。加巴豆霜服之。 
\x左龙丸\x 
左蟠龙（五钱炒） 白僵蚕 鳔（各五钱炒） 雄黄（一钱） 
上同为细末。烧饼为丸。如桐子大。每服十五丸。温酒下。如里证不已。当于左龙丸末一半内。入巴豆霜 
半钱。烧饼为丸。如桐子大。每服一丸。同左龙丸一处合服。每服药中加一丸。如此渐加服至利为度。若利 
后更服后药。若搐 不已。亦宜服后药羌活汤也。 
\x羌活汤\x 
羌活 独活 防风 地榆（各一两） 
上 咀。每服五钱。水一盏半。煎至一盏。去滓温服。如有热加黄芩。有涎加半夏。若病日久。气血渐虚。 
邪气入胃。宜养血为度。 
\x养血当归地黄散\x 
当归 地黄 芍药 川芎 本 防风 白芷（各一两） 细辛（五钱） 
上 咀。根据前煎服。 
\x雄黄散\x 治表药。 
天南星（三钱） 半夏 天麻（各五钱） 雄黄（二钱半） 
上为细末。每服一钱。温酒调下。如有涎。于此药中加大黄为下药。 
\x地榆防风散\x 治破伤中风。半在表。半在里。头微汗。身无汗。不可发汗。宜表里治之。 
地榆 防风 地丁香 马齿苋（各等分） 
上件为细末。每服三钱。温米饮调下。 
\x白术汤\x 治破伤风。大汗不止。筋挛搐搦。 
白术 葛根（各一两） 升麻 黄芩（各半两） 芍药（二两） 甘草（二钱半） 
上 咀。每服一两。水一盏半。煎至一盏。去滓温服。不拘时候。 
\x江鳔丸\x 治破伤风。惊而发搐。脏腑秘涩。知病在里。可用江鳔丸下之。 
江鳔（半两 炒） 野鸽粪（半两炒） 雄黄（一钱） 白僵蚕（半两） 蜈蚣（一对） 天麻（一两） 
上件为细末。又将药末作二分用。一分烧饼为丸。如桐子大。朱砂为衣。后一分入巴豆霜一钱同和。亦以 
烧饼为丸。如桐子大。不用朱砂为衣。每服朱砂为衣者二十丸。入巴豆霜者一丸。第二服二丸。加至利为度。 
再服朱砂为衣药。病愈止。 
\x没药散\x 治刀箭所伤。止血定痛。 
定粉（一两） 风化灰（一两） 枯白矾（三钱另研） 乳香（半钱另研） 没药（一字另研） 
上件各研为细末。同和匀再研掺之。 



<目录>卷中

<篇名>解利伤寒论第十三

属性：论曰。伤寒之法。先言表里。及有缓急。三阳表当急。里当缓。三阴表当缓。里当急。又曰。脉浮当汗。 
脉沉当下。脉浮汗急而下缓。谓三阳表也。脉沉下急而汗缓。谓三阴里也。麻黄汤谓之急。麻黄附子细辛汤谓 
之缓。内经云。有渍形以为汗。为汗之缓。里之表也。又曰在皮者汗而发之。为汗之急。表之表也。急汗者太 
阳。缓汗者少阴。是脏腑之输应也。假令麻黄附子细辛汤。是少阴证。始得发热脉沉里和无汗。故渍形以为汗。 
假令麻黄汤。是太阳证。头项痛腰脊强。脉浮无汗里和是也。在皮者汗而发之也。经曰。治主以缓。治客以急。 
此之谓也。 
\x麻黄汤\x 
麻黄（去节五钱） 桂枝（三钱） 甘草（二钱炙） 杏仁（去皮尖炒二十个） 
上 咀。都作一服。水煎去滓温服。 
假令得肝脉。其外证善洁。面青善怒。其三部脉俱弦而浮。恶寒里和。谓清便自调也。麻黄汤内加羌活 
防风各三钱。谓肝主风。是胆经受病。大便秘。或泄下赤水无数。皆里不和也。 
假令得心脉。其外证面赤口干善笑。其尺寸脉俱浮而洪。恶寒里和。谓清便自调也。麻黄汤内加黄芩石膏 
各三钱。谓主心热。是小肠受病也。 
假令得脾脉。其外证面黄善噫善思善味。尺寸脉俱浮而缓。里和恶寒。麻黄汤内加白术防己各五钱。谓脾 
主湿。是胃经受病也。 
假令得肺脉。其外证面白善嚏。悲愁不乐欲哭。其尺寸脉俱浮而涩。里和恶寒。麻黄汤内加桂枝生姜各三 
钱。谓肺主燥。是大肠受病也。 
假令得肾脉。其外证面黑善恐。其尺寸脉俱浮。而里和恶寒。其麻黄汤内加附子生姜。谓肾主寒。是膀胱 
受病也。 
以上各五证。皆表之表。谓在皮者急汗而发之也。皆腑受病。表之里者。下之当缓。谓随脏表证。外显尺 
寸脉俱浮。而复有里证。谓发热饮水便利赤涩。或泄下赤水。按之内实或痛。麻黄汤去麻黄杏仁。与随脏元加 
药同煎。作五服。每下一证。初一服加大黄半钱。邪尽则止。未尽第二服加大黄一钱。邪未尽第三服加大黄一 
钱半。如邪未尽。又加之。邪尽则止。此所谓先缓而后急。是表之里证。下之当缓也。 
\x麻黄附子细辛汤\x 
麻黄（半两去根节） 细辛（半两去苗土） 附子（一钱二分半炮裂去皮脐） 
上 咀。都作一服。水煎去滓温服。 
假令得肝脉。其内证满闭淋溲便难转筋。其尺寸脉俱沉而弦。里和恶寒。肝经受病。麻黄附子细辛汤内。 
加羌活防风各三钱。 
假令得心脉。其内证烦心心痛。掌中热而哕。其尺寸脉俱沉。里和恶寒。心经受病。加黄芩石膏各三钱。 
假令得脾脉。其内证腹胀满食不消。怠惰嗜卧。其尺寸脉俱沉。里和恶寒。脾经受病。加白术防己各三钱。 
假令得肺脉。其内证喘咳洒淅寒热。其尺寸脉俱沉。里和恶寒。肺经受病。加生姜桂枝各三钱。 
假令得肾脉。其内证泄如下重。足胫寒而逆。其尺寸脉俱沉。里和恶寒。肾经受病。更加附子生姜各三钱。 
以上五证。里之表也。宜渍形以为汗。皆脏受病也。里者下之当急。谓随脏内证。已显尺寸脉俱沉。复有 
里证者。谓大小便秘涩或泄下赤水。或泻无数。不能饮食。不恶风寒。发热引饮。其脉俱沉。或按之内实而痛。 
此谓里实。宜速下之。麻黄附子细辛内去麻黄。与随脏元加药内。分作三服。每下一证。初一服加大黄三钱。 
邪尽则止。如邪未尽。再一服加大黄二钱。又未尽。第三服加大黄一钱。此先急而后缓。谓里之里也。当速下 
之也。 
通解利伤寒。不问何经所受。皆能混然解之。谓不犯各经之受病。虽不解尽。亦无坏证。 
\x羌活汤\x 
羌活（二两） 防风（一两） 川芎（一两） 黄芩（一两） 细辛（三钱半） 甘草（一两炒） 
黑地黄（一两炒） 白术（三两如无用苍术加一两） 
上 咀。每服五七钱。水二盏。煎至一盏。无时温服清。如觉发热引饮。加黄芩甘草各一两。更随证。如 
头痛恶风。于白术汤一两内。加羌活散三钱。都作一服。 
\x羌活散\x 
羌活（一两半） 川芎（七钱） 细辛根（二钱半） 
如身热。根据前加石膏汤四钱。 
\x石膏汤\x 
石膏（二两） 知母（半两） 白芷（七钱） 
如腹中痛者。加芍药散三钱。 
\x芍药散\x 
芍药（二两） 桂枝（五钱） 
如往来寒热而呕。加柴胡散二钱半。 
\x柴胡散\x 
柴胡根（一两） 半夏（五钱洗） 
加生姜煎。如心下痞。加枳实一钱。如有里证。加大黄。初一服一钱。次二钱。又三钱。邪尽则止。 
论曰。有汗不得服麻黄。无汗不得服桂枝。然春夏汗孔疏。虽有汗不当用桂枝。宜用黄 汤和解。秋冬汗 
孔闭。虽无汗不当用麻黄。宜用川芎汤和解。春夏有汗。脉乃微而弱。恶风恶寒者。乃太阳证。秋冬之脉也。 
亦宜黄 汤。无汗亦宜川芎汤。秋冬有汗。脉盛而浮。发热身热者。乃阳明证。春夏之脉也。亦宜黄 汤。 
无汗亦宜川芎汤。大抵有汗者。皆可用黄 汤。无汗者亦可用川芎汤。 
\x黄 汤\x 有汗则可止也。 
黄 白术 防风（各等分） 
上 咀。每服五七钱。至十余钱。或半两一两。水煎温服清。汗多恶风甚者。加桂枝。 
\x川芎汤\x 无汗则可发也。 
川芎 白术 羌活（各等分） 
上 咀。同黄 汤煎法。稍热服。恶寒甚及脉大浮可加麻黄。法云。五脏之脉。寸关尺也。今止言尺寸阴 
阳也。如阳缓而阴急。表和而里病。阴缓而阳急。里和而表病也。 
若伤寒食少发渴。只可和胃止渴。不可太凉药止之。然恐 
凉药止之。损着胃气。必不能食也。 
\x和胃白术汤\x 
白术 茯苓 
起卧不能谓之湿。身重是也。小柴胡汤黄芩芍药汤。 
起卧不安。眠睡不稳。谓之烦。栀豉汤竹叶石膏汤。解利四时伤寒。混解六经。不犯禁忌。 
\x大白术汤\x 
白术（二两） 防风 羌活 川芎（各一两） 黄芩（五钱） 细辛（三钱） 白芷（一两半） 石膏（二两） 
知母（七钱） 甘草（五钱或一两） 枳实（五钱去y） 
上为粗末。每服半两水一盏半。煎至一盏。大温服清。未解更一服两服。药滓又作一服。春倍防风羌活。夏倍黄芩 
知母。季夏雨淫倍白术白芷。秋加桂枝五钱。冬桂枝八钱或一两。立夏之后至立秋处暑之间伤寒者。身多微凉。 
微有自汗。四肢沉重。谓之湿温。又谓之湿淫。宜苍术石膏汤。 
\x苍术石膏汤\x 
苍术（半两） 石膏（三钱） 知母（一钱半） 甘草（一钱） 
上 细。同和均。都作一服。水二盏。煎至一盏。温服清。谓内有湿热也。多不欲饮水。如身热脉洪无汗 
多渴者。是热在上焦。积于胸中。宜桔梗散治之。 
\x桔梗散\x 
薄荷 黄芩 甘草 山栀子（各一钱） 桔梗（半两） 连翘（二钱） 
上 。每服五钱或七钱。秤半两水煎。加竹叶。如大便秘结。加大黄半钱。 



<目录>卷中

<篇名>热论第十四

属性：论曰。有表而热者。谓之表热也。无表而热者。谓之里热也。有暴发而为热者。乃久不宣通而致也。有服 
温药过剂而为 
热者。有恶寒战栗而热者。盖诸热之属者。心火之象他。王注曰。百端之起。皆自心生。是以上善若水。下愚 
若火。治法曰。少热之气。凉以和之。大热之气。寒以取之。甚热之气。则汗发之。发之不尽。则逆治之。制 
之不尽。求其属以衰之。故曰苦者以治五脏。五脏属阴而居于内。辛者以治六腑。六腑属阳而在于外。故内者 
下之。外者发之。又宜养血益阴。其热自愈。此所谓不治而治也。故不治谓之常治。治之不治。谓之暴治。 
经所谓诸寒而热者取之阴。诸热而寒者取之阳。此所谓求其属也。王注曰。益火之源。以消阴翳。用水之主。 
以制阳光。此之谓也。 
病有暴热者。病在心肺。有积热者。病在肾肝。暴热者宜局方中雄黄解毒丸。积热者局方中妙香丸。暴热 
上喘者。病在心肺。谓之高喘。木香金铃子散。上焦热而烦者。牛黄散。脏腑秘者。大黄牵牛散。上焦热无他 
证者。桔梗汤。有虚热不能食而热者。脾虚也。宜以浓朴白术陈皮之类治之。有实热能食而热者。胃实也。 
宜以栀子黄芩汤。或三黄丸之类治之。郁金柴胡之类亦是也。有病久憔悴发热盗汗。谓五脏齐损。此热劳骨蒸 
病也。瘦弱虚烦。肠 下血。皆蒸劳也。宜养血益阴。热能自退。当归生地黄或钱氏地黄丸是也。 
\x木香金铃子散\x 治暴热。心肺上喘不已。 
大黄（半两） 金铃子 木香（各三钱） 轻粉（少许） 朴硝（二钱） 
上为细末。柳白皮汤调下三钱或四钱。食后服。以利为度。喘止即止。 
\x牛黄散\x 治上焦热而烦。不能睡卧。 
栀子（半两） 大黄（半两） 郁金（半两） 甘草（二钱半） 
上为细末。每服五钱。水煎温服食后。微利则已。 
\x大黄牵牛散\x 治相火之气。游走脏腑。大便秘结。 
大黄（一两） 牵牛（头末五钱） 
上为细末。每服三钱。有厥冷。用酒调三钱。无厥冷而手足烦热者。蜜汤调下食后。微利为度。此谓不时 
而热者。湿热也。 
\x地黄丸\x 治久新憔悴。寝汗发热。五脏齐损。瘦虚弱烦。肠 下血。骨蒸痿弱无力。不能运动。 
熟地黄（一两） 山茱萸（四钱） 干山药（四钱） 牡丹皮 白茯苓 泽泻（各三钱） 
上为细末。炼蜜为丸。如桐子大。每服五十丸。空心温酒送下。如烦渴皮肤索泽。食后煎服防风饮子。空 
心服地黄丸。 
\x防风当归饮子\x 
柴胡 人参 黄芩 甘草（各一两） 大黄 当归 芍药（各半两） 滑石（三两） 
上为粗末。每服五钱。水一盏半。生姜三片。同煎至七分。去滓温服。如痰实咳嗽。加半夏。如大便黄。 
米谷完出。惊惧溺血淋闭咳血衄血。自汗头痛积热肺痿。后服大金花丸。 
\x大金花丸\x 
黄连 黄柏 黄芩 山栀子（各一两） 
上为细末。滴水为丸。如小豆大。每服一百丸。温水下。日二三服。或大便实。加大黄。自利不用大黄。 
如中外有热者。此药 作散服名解毒汤。或腹满呕吐。欲作利者。每服半两解毒汤中加半夏茯苓浓朴各三钱。 
生姜三片。如白脓下痢后重者。加大黄三钱。 
\x凉膈散\x 加减附于后 
连翘 山栀子 大黄 薄荷叶 黄芩（各半两） 甘草（一两半） 朴硝（二钱半） 
上件为粗末。每服半两。水一盏半。煎至一盏。去滓入蜜一匙。微煎温服。食后。 
咽嗌不利。肿痛并涎嗽者。加桔梗一两。荆芥穗半两。咳而呕者。加半夏二钱半。生姜一钱。 
如鼻衄呕血者。加当归芍药生地黄各半两。一料内服。如淋闭者。加滑石四两。茯苓一两。 
或闭而不通。脐下状如复碗。痛闷不可忍者。乃肠胃干涸。膻中气不下故。经所谓膀胱者。州都之官。津 
液藏焉。气化则能出矣。故膻中者。臣使之官名。三焦相火。下合右肾。为气海也。王注曰。膀胱位当孤府。 
故谓都官。居下内空。故藏津液。若得气海之气施化。则溲便注泄。气海之气不及。则 隐不通。故不得便利 
也。先用沉香木香各三钱。酒调下。或八正散。甚则宜上涌之。令气通达。小便自通。经所谓病在下。上取之。 
王注曰。热攻于上。不利于下。气盛于上。则温辛散之。苦以利之可也。 
\x当归承气汤\x 
当归 大黄（各一两） 甘草（半两） 芒硝（九钱） 
上 如麻豆大。每服二两。水一大碗。入生姜五片。枣十枚。同煎至半碗。去滓热服。若阳狂奔走骂詈不 
避亲疏。此阳有余阴不足。大黄芒硝去胃中实热。当归补血益阴。甘草缓中。加生姜枣。胃属土。此引至于胃中 
也。经所谓微者逆之。甚者从之。此之谓也。以大利为度。微缓以瓜蒂散加防风藜芦。吐其病自愈。后调洗心 
散凉膈散解毒汤等药调治之。 
\x牛黄膏\x 治热入血室。发狂不认人者。 
牛黄（二钱半） 朱砂 郁金 牡丹皮（各三钱） 脑子 甘草（各一钱） 
上为细末。炼蜜为丸。如皂子大。新水化下。 
治暴热者。局方中解毒雄黄丸 雄黄（碎飞） 郁金（各一分） 巴豆（去皮出油十四个）。 
治久热者。局方中\x妙香丸。\x 
辰砂（飞研九两） 牛黄 龙脑 腻 
粉（研） 麝香（研各三两） 金箔（九十片研） 巴豆（三百一十粒去心腹炒研细） 
治虚劳骨蒸。烦热下血者。钱氏地黄丸。 
治虚热不能食者。脾虚也。宜以浓朴白术陈皮之类治之。 
治实热能食者。胃实也。宜以栀子黄芩或三黄丸之类治之。郁金柴胡亦可。 
治表热恶寒而渴。白虎汤也。 
肤如火燎而热。以手取之不甚热。为肺热也。目白睛赤。烦燥或引饮。独黄芩一味主之。水煎。 
两胁下肌热。脉浮弦者。柴胡饮子主之。 
两胁肋热。或一身尽热者。或日晡肌热者。皆为血热也。四顺饮子主之。 
夜发热。主行阴。乃血热也。四顺桃仁承气选用。当视其腹痛血刺痛。与有表入里。腹中转失气燥结之异。 
昼则明了。夜则谵语。四顺饮子证。与桃仁承气相似。不可不辨也。发热虽无胁热亦为柴胡证。昼则行阳二十 
五度。气也。大抵柴胡。夜则行阴二十五度。血也。大抵四顺饮子。 



<目录>卷中

<篇名>内伤论第十五

属性：论曰。人之生也。由五谷之精。化五味之备。故能生形。经曰。味归形。若伤于味。亦能损形。今饮食反 
过其节。肠胃不能胜。气不及化。故伤焉。经曰。壮火食气。气食少火。壮火散气。少火生气。痹论曰。饮食自 
倍。肠胃乃伤。或失四时之调养。故能为人之病也。经曰。气口紧而伤于食。心胸满而口无味。与气口同。 
气口者。乃脾之外候。故脾胃伤则气口紧盛。夫伤者。有多少。有轻重。如气口一盛。脉得六至。则伤于厥阴。 
乃伤之轻也。槟榔丸主之。气口二盛。脉得七至。则伤于少阴。乃伤之重也。煮黄丸浓朴丸主之。气口三盛。 
脉得八至。则伤于太阴。 塞 
闷乱。甚则心胃大痛。兀兀欲吐。得吐则已。俗呼食迷风是也。经曰。上部有脉。下部无脉。其人当吐。不吐 
则死。宜吐之以瓜蒂散。如不能则无治也。经曰。高者因而越之。下者引而竭之是也。 
\x槟榔丸\x 
槟榔（二钱半） 陈皮（去白一两） 木香（二钱半） 牵牛（头末半两） 
上为细末。醋糊为丸。如桐子大。每服十五丸。至二十丸。米饮下。生姜汤亦可。 
\x煮黄丸\x 
雄黄（一两另研） 巴豆（五钱生用去皮研烂入雄黄末） 
上二味再研。入白面二两同再和研均。滴水为丸。如桐子大。每服时先煎浆水令沸。下药二十四丸。煮三 
十沸。捞入冷浆水中。沉冰冷。一时下二丸。一日二十四丸也。加至微利为度。用浸药水送下此药。治胁下 
癖痛如神。 
\x瓜蒂散\x 
瓜蒂（三钱） 赤小豆（三钱） 
上为细末。温水调一钱。以吐为度。如伤之太重。备急丸独行丸。皆急药也。 
\x金露丸\x 治天行时疾。内伤饮食。心下痞闷。 
大黄（二两） 枳实（五钱麸炒） 牵牛（头末二两） 桔梗（二两） 
上同为细末。烧饼为丸。如桐子大。每服三五十丸。食后温水下。如常服十丸二十丸。甚妙。 
\x枳实丸\x 治气不下降。食难消化。常服进食逐饮。 
枳实（五钱麸炒） 白术（一两） 
上为细末。烧饼为丸。如桐子大。每服五十丸。米饮下。 
治饮食不化。心腹膨闷。槟榔丸主之。 
如甚则胁肋虚胀。煮黄丸主之。 
治气不下降。饮食难消。金露丸主之。 



<目录>卷中

<篇名>诸疟论第十六

属性：经曰。夏伤于暑。秋必病疟。盖伤之浅者。近而暴发。伤之重者。远而 疟。 者。久疟也。是知夏伤于 
暑。湿热闭藏。而不能发泄于外。邪气内行。至秋而发为疟也。初不知何经受之。随其动而取之。有中三阳者。 
有中三阴者。大抵经中邪气。其证各殊。同伤寒论之也。故内经曰。五脏皆有疟。其治各别。在太阳经者。谓 
之风疟。治多汗之。在阳明经者。谓之热疟。治多下之。在少阳经者。谓风热疟。治多和之。此三阳经受病。 
皆谓之暴疟。发在夏至后处暑前。此乃伤之浅者。近而暴也。在阴经则不分三经。总谓之湿疟。当从太阴经论 
之。其病发在处暑后冬至前。此乃伤之重者。远而为 。 者。老也。故谓之久疟。气居西方。宜毒药疗之。 
疟之为病。因内积暑热之气。不能宣泄于外。而为疟也。当盛夏之时。能食寒凉之物。而助阴气者。纵使有暑 
热之气。微者自消矣。更时复以药疏利脏腑。使邪气自下。内经曰。春食凉。夏食寒。秋食温。冬食热。是谓 
春夏养阳。秋冬养阴。人能于饮食起居之间。顺四时之气而行之。邪气何由得生也。 
治疟病处暑前。头痛项强。脉浮恶风有汗。\x桂枝羌活汤。\x 
桂枝 羌活 防风 甘草（炙各半两） 
上为粗末。每服半两。水一盏半。煎至一盏。温服清。迎发而服之。如吐者。加半夏曲等分。 
治疟病头痛项强。脉浮恶风无汗者。\x麻黄羌活汤。\x 
麻黄（去节） 羌活 防风 甘草（炙各半两） 
同前服。如吐者。加半夏曲等分。 
治法。疟如前证而夜发者。\x麻黄桂枝汤\x主之。 
麻黄（一两去节） 甘草（三钱炙） 桃仁（三十个去皮尖） 黄芩（五钱） 桂枝（三钱） 
上五味。同为细末。根据前服。桃仁味苦甘辛。肝者血之海。血聚则肝气燥。经所谓肝苦急。急食甘以缓之。 
故桃仁散血缓肝。谓邪气深远而入血。故夜发。乃阴经有邪。此汤发散血中风寒之剂。 
治疟病身热目痛。热多寒少。脉长睡卧不安。先以大柴胡汤下之。微利为度。如下过外微邪未尽者。宜服 
\x白芷汤\x。以尽其邪。 
白芷（一两） 知母（一两七钱） 石膏（四两） 
上为粗末。同前煎服。 
治疟无他证。隔日发。先寒后热。寒少热多。宜\x桂枝石膏汤。\x 
桂枝（五钱） 石膏 知母（各一两半） 黄芩（一两） 
上为粗末。分作三服。每服水一盏。同前煎服。间日者。邪气所舍深也。 
治疟寒热大作。不论先后。皆太阳阳明合病也。谓之交争。寒作则必战动。经曰。热胜而动也。发热则必 
汗泄。经曰。汗出不愈。知为热也。阳盛阴虚之证。当内实外虚。不治必传入阴经也。当用\x桂枝芍药汤\x主之。 
桂枝（三钱） 黄 知母 石膏 芍药（各一两） 
上为粗末。每服五七钱。至半两。水煎如前药服之。寒热转大者。知太阳阳明少阳三阳合病也。宜用桂枝 
黄芩汤和之。 
\x桂枝黄芩汤\x 
柴胡（一两二钱） 黄芩（四钱半） 人参 甘草（各四钱半） 半夏（四钱） 石膏 知母（各五钱） 
桂枝（二钱） 
上为粗末。根据前服之。服药已。如外邪已罢。内邪未已。再 
服下药。从卯至午时发者。宜以大柴胡汤下之。从午至酉时发者。知其邪气在血也。宜以桃仁承气汤主之。 
前项下药。微利为度。便以小柴胡汤彻其微邪之气。 
立秋之后及处暑前发疟。渐瘦不能食者。谓之 疟。此邪气深远而中阴经。为久疟也。 
治久疟不能饮食。胸中郁郁如吐。欲吐不能吐者。宜吐则已。当以藜芦散雄黄散吐之。 
\x藜芦散\x 
大藜芦末半钱。温齑水调下。以吐为度。 
\x雄黄散\x 
雄黄 瓜蒂 赤小豆（各一钱） 
上为细末。每服半钱。温齑水调下。以吐为度。 
治秋深久疟。胃中无物。又无痰癖。腹高而食少。俗谓疟气入腹。宜\x苍术汤\x主之。 
苍术（四两） 草乌头（一钱） 杏仁（三十个） 
上为粗末。都作一服。水三升。煎至一半。均作三服。一日服尽。迎发而服。 
局方中七宣丸。治疟之圣药也。 
局方中神效饮子。乃疟疾之圣药也。又名\x交结饮子。\x 



<目录>卷中

<篇名>吐论第十七

属性：论曰。吐有三。气积寒也。皆从三焦论之。上焦在胃口。上通于天气。主纳而不出。中焦在中脘。上通天 
气。下通地气。主腐熟水谷。下焦在脐下。下通地气。主出而不纳。是故上焦吐者。皆从于气。气者天之阳也。 
其脉浮而洪。其证食已暴吐。渴欲饮水。大便燥结。气上冲而胸发痛。其治当降气和中。中焦吐者。皆从于积。 
有阴有阳。食与气相假为积而痛。其脉浮而 
弱。其证或先痛而后吐。或先吐而后痛。治法当以毒药去其积。槟榔木香行其气。下焦吐者。皆从于寒。地道 
也。其脉沉而迟。其证朝食暮吐。暮食朝吐。小便清利。大便秘而不通。治法当以毒药。通其闭塞。温其寒气。 
大便渐通。复以中焦药和之。不令大便秘结而自愈也。 
治上焦气热上冲。食已暴吐。脉浮而洪。宜先和中。\x桔梗汤。\x 
桔梗（一两半） 半夏曲（二两） 陈皮（一两去白） 枳实（一两麸炒） 白茯苓（一两去皮） 白术 
（一两半） 浓朴（一两姜制炒香） 
上 咀。每服一两。水一盏。煎至七分。取清温服。调木香散二钱。隔夜空腹食前服之。三服之后。气渐 
下。吐渐止。然后去木香散。加芍药二两。黄 一两半。每料中扣算。加上件分两。根据前服之。病愈则已。如 
大便燥结。食不尽下。以大承气汤去硝微下之。少利为度。再服前药补之。如大便复结。又根据前再微下之。 
\x木香散\x 
木香 槟榔（各等分） 
上为细末。煎药调服。 
治暴吐者。上焦气热所冲也。经曰。诸呕吐酸。暴注下迫。皆属于火。脉洪而浮者。\x荆黄汤\x主之。 
荆芥穗（一两） 人参（五钱） 甘草（二钱半） 大黄（三钱） 
上为粗末。都作一服。水二盏。煎至一盏。去滓调槟榔散二钱。空心服。 
\x槟榔散\x 
槟榔（二钱） 木香（一钱半） 轻粉（少许） 
上为细末。用前药调服。如为丸亦可。用水浸蒸饼为丸。如小豆大。每服二十丸。食后服。 
治上焦吐。头发痛有汗脉弦。\x青镇丸\x主之。 
柴胡（二两去苗） 黄芩（七钱半） 甘草（半两） 半夏（汤洗半两） 青黛（二钱半） 人参（半两） 
上为细末。姜汁浸蒸饼为丸。如桐子大。每服五十丸。生姜汤下食后服。 
\x白术汤\x 治胃中虚损。及痰而吐者。 
半夏曲（半两） 白术（一钱） 槟榔（二钱半） 木香（一钱） 甘草（一钱） 茯苓（二钱） 
上六味。同为细末。每服二钱。煎生姜汤调下。食前。 
吐而食不下。脉弦者。肝盛于脾。而吐乃由脾胃之虚。宜治风安脾之药。 
\x金花丸\x 
半夏（汤洗一两） 槟榔（二钱） 雄黄（一钱半） 
上为细末。姜汁浸蒸饼为丸。如桐子大。小儿另丸。生姜汤下。从少至多。渐次服之。以吐止为度。羁绊 
于脾。故饮食自下。 
\x紫沉丸\x 治中焦吐食。由食积为寒气相假。故吐而痛。宜服之。 
半夏曲（三钱） 乌梅（二钱去核） 代赭石（三钱） 杏仁（一钱去皮尖） 丁香（二钱） 缩砂仁（三钱） 
沉香（一钱） 槟榔（二钱） 木香（一钱） 陈皮（五钱） 白豆蔻（半钱） 白术（一钱） 巴豆霜（半钱 
另研） 
上为细末。入巴豆霜令匀。醋糊为丸。如黍米大。每服五十丸。食后生姜汤下吐愈则止。小儿另丸。治 
小儿食积吐食。亦大妙。 
一法。治翻胃吐食。用橘皮一个。浸少时去白。裹生姜一块。面裹纸封。烧令熟去面。外生姜为三番。并 
橘皮煎汤。下紫沉丸一百丸。一日二服。得大便通至不吐则止。此主治寒。积气皆可。 
治呕吐腹中痛者。是有积也。胃强而干呕。有声无物。脾强而吐食。持实击强。是以腹中痛。当以木香白 
术散和之。 
\x木香白术散\x 
木香（一钱） 白术（半两） 半夏曲（一两） 槟榔（二钱） 茯苓（半两） 甘草（四钱） 
上为细末。浓煎芍药生姜汤。调下一二钱。有积而痛。手按之愈痛。无积者。按之不痛。 
治下焦吐食。朝食暮吐。暮食朝吐。大便不通。宜\x附子丸。\x 
附子炮（五钱） 巴豆霜（一钱） 砒（半钱研细） 
上同研极细。熔黄蜡为丸。如桐子大。每服一二丸。冷水送下。利则为度。后更服紫沉丸。常服不令再闭。 
\x浓朴丸\x 主反胃吐逆。饮食噎塞。气上冲心。腹中诸疾。加法在后。乌头减半更妙。 
浓朴（二两半） 黄连（二两半） 紫菀（去苗土） 吴茱萸（汤洗七次） 菖蒲 柴胡（去苗） 桔梗 
皂角（去皮弦子炙） 茯苓（去皮） 官桂（刮） 干姜（炮各二两） 人参（二两） 川乌头（炮裂去皮脐二 
两半） 蜀椒（二两去目闭口者微炒出汗） 
上为细末。入巴豆霜一两和匀。炼蜜和为丸。如桐子大。每服三丸。渐次加。至以利为度。生姜汤下食后 
临卧服。此药治疗。与局方温白丸同。及治处暑以后秋冬间。脏腑下利大效。春夏再加黄连二两。秋冬再加浓 
朴二两。 
治风痫病。不能愈者。从浓朴丸。根据春秋加添外。又于每料中。加人参菖蒲茯苓各一两半。 
上根据前法和剂服饵。治反胃。又大便不通者。是肠胜胃也。服局方中\x半硫丸。\x 
硫黄（明净好者研令极 
细用柳木槌子绞过） 半夏（汤洗七次焙干为末各等分） 一二百丸。如大便秘。用后药。 
附子（半两） 巴豆（二枚） 砒（一豆许） 
上为极细末。生姜糊为丸。如绿豆大。每服一丸。白汤下。 



<目录>卷中

<篇名>霍乱论第十八

属性：论曰。医之用药。如将帅之用兵。本草曰。良医不能以无药愈疾。犹良将无兵。不足以胜敌也。故用药如 
用兵。转筋霍乱者。治法同用兵之急不可缓也。故吐泻不止者。其本在于中焦。或因渴大饮。或因饮而过量。 
或饥而饱甚。或湿内甚。故阴阳交而不和。是为吐泻。仲景曰。邪在上焦则吐。邪在下焦则泻。邪在中焦。则 
既吐且泻。此为急病也。然吐利为急。十死其一二。如挥霍撩乱。而不得吐泻。此名干霍乱。必死。法曰。既 
有其入。必有所出。今有其入。而不得其出者。痞也塞也。故转筋吐泻者。其气有三。一曰火。二曰风。三曰 
湿。吐为 。热也。王注曰。炎热薄烁。心之气也。火能炎上。故吐也。泻为湿也。叔和云。湿多成五泄。内 
经曰。湿胜则濡泻。又曰。风胜则动。筋属肝而应于风木。故脚转筋燥急也。内经曰。诸转反戾。水液混浊。 
皆属于热。故仲景治法曰。热多欲饮水。五苓散。寒多不饮水者。理中丸。凡觉此证。或先五苓益元桂苓甘露 
饮。乃吐泻之圣药也。慎无与粟米粥汤。谷入于胃则必死。本草曰。粟米味咸。微寒无毒。主养胃气。去脾胃 
中热。益气。霍乱者。脾胃极损。不能传化。加以粟米。如人欲毙。更以利刀锯其首。岂有能生者耶。如吐泻 
多时。欲住之后。宜微以粥饮。渐以养之。以迟为妙。 
\x半夏汤\x 治霍乱转筋。吐泻不止。 
半夏曲 茯苓 白术（各半两） 淡桂（二钱半） 甘草（炙二钱半） 
上为细末。渴者凉水调下。不渴者温水调下。不计时候。 
\x五苓散\x 
白术 茯苓 木猪苓（各一两半） 泽泻（二两半） 桂枝（一两） 
上为细末。冷水调下。或水煎三沸。冷服亦得。 
\x理中丸\x 
白术 人参 干姜 甘草（各等分） 
上为细末。炼蜜为丸。如弹子大。每服一丸。冷水化下。 
如吐泻不止。身出冷汗无脉者。可服后泻痢论中浆水散。兼桂枝汤白术汤。皆可用。后痢门中药。亦可选 
用。 
凡霍乱不可饮热白米汤。饮之死。必不救。切须慎之。 



<目录>卷中

<篇名>泻痢论第十九

属性：论曰。脏腑泻痢。其证多种。大抵从风湿热论。是知寒少而热多。寒则不能久也。故曰暴泻非阳。久泻非 
阴。论曰。春宜缓形。形缓动则肝木乃荣。反静密则是行秋令。金能制木。风气内藏。夏至则火盛而金去。 
独火木旺。而脾土损矣。轻则飧泄身热脉洪。谷不能化。重则下痢脓血稠粘。皆属于火。经曰。溲而便脓血。 
知气行而血止也。宜大黄汤下之。是为重剂。黄芩芍药汤为之轻剂。是实则泻其子。木能自虚而脾土实矣。故 
经曰。春伤于风。夏生飧绁。此逆四时之气。人所自为也。有自太阴脾经受湿而为水泄。虚滑微满身重。不知 
谷味。假令春。宜益黄散补之。夏宜泻之。法云。宜补宜泻宜和宜止。假令和则芍药汤是也。止则诃子汤是也。 
久则防变而为脓血也。脾传肾。谓之贼邪。故难愈。若先痢而后滑。谓之微邪。故易痊。此皆脾土受湿。天行 
为也。虽圣智不能逃。口食味。鼻食气。从鼻而入。留积于脾而为水泻。有厥阴经动。下痢不止。其脉沉而迟。 
手足厥逆。涕唾脓血。此为难治。宜麻黄汤小续命汗之。法曰。谓有表邪缩于内。当散表邪而愈。有暴下无声。 
身冷自汗。小便清利。大便不禁。气难布息。脉微呕吐。急以重药温之。浆水散是也。故法云。后重则宜下。 
腹痛则宜和。身重则除湿。脉弦则去风。血脓稠粘。以重药竭之。身冷自汗。以毒药温之。风邪内缩。宜汗之则 
愈。 溏为痢。当温之。又云。在表者发之。在里者下之。在上者涌之。在下者竭之。身表热者内疏之。小便涩 
者分利之。又曰。盛者和之。去者送之。过者止之。兵法云。避其来锐。击其惰归。此之谓也。凡病泄而恶风 
寒。是太阴传少阴。土来克水也。用除湿白术茯苓安脾。芍药桂黄连破血也。火邪不能胜水也。太阴经不能传 
少阴。而反火邪上乘肺经。而痢必白脓也。加黄连当归之类。又里急后重。脉大而洪实。为里热而甚蔽。是有物 
结坠也。若脉浮大甚。不宜下。虽里急后重。而脉沉细弱者。谓寒邪在内而气散也。可温养而自愈。里急后重 
闭者。大肠经气不宣通也。宜加槟榔木香宣通其气。如痢或泄而呕者。胃中气不和也。上焦不和。治以生姜橘 
皮。中焦不和。治以芍药当归桂茯苓。下焦不和。寒治以轻热甚以重热药□□□□□大便虚秘涩久不愈。恐太 
阴传少阴。多传变为痢。太阴传少阴是为贼邪。先以枳实浓朴汤。以防其变。若四肢懒倦。小便少或不利。大 
便走沉困饮食减。宜调胃去湿。白术芍药茯苓三味。水煎服。以白术之甘。能入胃而除脾胃之湿。芍药之酸涩。 
除胃中之湿热。四肢困。茯苓之淡泄。能通水道走湿。此三味。泄痢须用此。如发热恶寒。腹不痛。加黄芩为 
主。如未见脓而恶寒。乃太阴欲传少阴也。加黄连为主。桂枝佐之。如腹痛甚者。加当归倍芍药。如见血。 
加黄连为主。桂当归佐之。如躁烦或先便白脓后血。或发热。或恶寒。非黄芩不止。此上部血也。 
如恶寒脉沉。或腰痛。或血痢下痛。非黄连不能止。此中部血也。 
如恶寒脉沉。先血后便。非地榆不能止。此下部血也。 
如便脓血相杂。而脉浮大。慎不可以大黄下之。下之必死。谓气下竭而阳无所收也。凡阴阳不和。惟可以分 
阴阳药治之。又云。暴泄非阳。久泄非阴。大便完谷下。有寒有热者。脉疾身 
多动。音声响亮。暴注下迫。此阳也。寒者脉沉而细疾。身不动作。目睛不了了。饮食不下。鼻准气息者。姜 
附汤主之。若身重四肢不举。术附汤主之。 
\x黄芩芍药汤\x 治泄痢腹痛。或后重身热。久而不愈。脉洪疾者。及下痢脓血稠粘。 
黄芩 芍药（各一两） 甘草（五钱） 
上为粗末。每服半两。水一盏半。煎至一盏。滤清温服无时。如痛则加桂少许。 
\x大黄汤\x 治泄痢久不愈。脓血稠粘。里急后重。日夜无度。久不愈者。 
大黄（一两） 
上细 。好酒二大盏。同浸半日许。再同煎至一盏半。去大黄不用。将酒分为二服。顿服之。痢止一服。 
如未止再服。以利为度。服芍药汤和之。痢止再服黄芩汤和之。以彻其毒也。 
\x芍药汤\x 下血调气。经曰。溲而便脓血。气行而血止。行血则便脓自愈。调气则后重自除。 
芍药（一两） 当归 黄连（各半两） 槟榔（二钱） 木香（二钱） 甘草（二钱炙） 大黄（三钱） 
黄芩（半两） 官桂（一钱半） 
上 咀。每服半两。水二盏。煎至一盏。食后温服。如血痢则渐加大黄。如汗后脏毒。加黄柏半两。根据前 
服。 
\x白术黄 汤\x 服前药。痢虽已除。犹宜此药和之。 
白术（一两） 黄 （七钱） 甘草（三钱） 
上 咀。均作三服。水一盏半煎至一盏。去滓温清服之。 
\x防风芍药汤\x 治泄痢飧泄身热脉弦。腹痛而渴。及头痛微汗。 
防风 芍药 黄芩（各一两） 
上 咀。每服半两。或一两。水三盏。煎至一盏。滤清温服。 
治太阴脾经受湿。水泄注下。体微重微满。困弱无力。不欲饮食。暴泄无数。水谷不化。先宜白术芍药汤 
和之。身重暴下。是大势来。亦宜和之。 
\x白术芍药汤\x 
白术（一两） 芍药（一两） 甘草（五钱） 
上 。每服一两。水二盏。煎至一盏。滤清温服。如痛甚者。宜 
\x苍术芍药汤\x 
苍术（二两） 芍药（一两） 黄芩（半两） 
上 。每服一两。加淡味桂半钱。水一盏半。煎至一盏。温服清。如脉弦头微痛者。宜 
\x苍术防风汤\x 
苍术 防风（各二两） 上使 
上 。同前煎服。如下血者。宜 
\x苍术地榆汤\x 
苍术（二两） 地榆（一两） 下使 
上 。同前煎服。 
以上证。如心下痞。每服加枳实一钱。如小便不利。各加茯苓二钱。如腹痛渐已。泻下微少。宜诃子散止 
之。法云。大势已去。而宜止之。 
\x诃子散\x 
诃子（一两半生半熟） 木香（半两） 黄连（三钱） 甘草（三钱） 
上为细末。每服二钱。以白术芍药汤调下。如止之不已。宜归而送之也。诃子散加浓朴一两。竭其邪气也。 
虚滑久不愈者。多传变为痢疾。太阴传于少阴。是为贼邪。先以浓朴枳实汤。防其传变。 
\x浓朴枳实汤\x 
浓朴（一两） 枳实（一两） 诃子（一两半生半熟） 木香（半两） 黄连（二钱） 甘草（三钱炙） 
大黄（二钱） 
上为细末。每服三五钱。水一盏半。煎至一盏。去滓温服。 
\x浆水散\x 治暴泄如水。周身汗出。一身尽冷。脉微而弱。气少而不能语。其甚者加吐。此谓急病。治 
之宜以此。 
半夏（二两汤洗） 附子（半两炮） 干姜（五钱） 良姜（二钱半） 桂枝（五钱） 甘草（五钱炙） 
上为细末。每服三五钱。浆水二盏。煎至一盏。和滓热服。甚者三四服。微者三服。大肠经动下痢为 溏。 
大肠不能禁固。卒然而下。成水泄。青色。其中或有硬物。欲起而又下。欲了而不了。小便多清。此寒也。 
宜温之。春夏桂枝汤。秋冬白术汤。 
\x桂枝汤\x 
桂枝 白术 芍药（各半两） 甘草（二钱炙） 
上 。每服半两。水一盏。煎至七分。去滓取清。宜温服之。 
\x白术汤\x 
白术 芍药（各三钱） 干姜（半两炮） 甘草（二钱炙） 
上 为粗末。如前服之。甚则去干姜。加附子三钱。辛能发也。 
治厥阴动为泻痢者。寸脉沉而迟。手足厥逆。下部脉不至。咽喉不利。或涕唾脓血。泻痢不止者。为难治。 
宜升麻汤或小续命汤以发之。法云。谓表邪缩于内。故下痢不止。当散表邪于四肢。布于络脉。外无其邪。则 
脏腑自安矣。 
诸水积入胃。名曰溢饮。滑泄。渴能饮水。水下复泻而又渴。此无药证。当灸大椎。 
诸泻痢久不止。或暴下者。皆太阴守病。故不可离于芍药。若不受湿。不能下痢。故须用白术。是以圣人 
立法。若四时下痢。于芍药白术内。春加防风。夏加黄芩。秋加浓朴。冬加桂附。 
然更详外证寒热处之。如里急后重。须加大黄。如身困倦。须加白术。如通身自汗。逆冷气息微。加桂附以温 
之。如或后重脓血稠粘。虽在盛冬。于温药内亦加大黄。 
诸下痢之后。小便利而腹中虚痛不可忍者。此谓阴阳交错。不和之甚也。当服\x神效越桃散。\x 
大栀子（三钱） 高良姜（三钱） 
上和匀。每服三钱。米饮或酒调下。其痛立效。 
治大便后下血。腹中不痛。谓之湿毒下血。宜服\x黄连汤。\x 
黄连（去须） 当归（各半两） 甘草（二钱炙） 
上 咀。每服五钱。水一盏。煎至七分。食后温服。 
治大便后下血。腹中痛者。谓热毒下血。当服\x芍药黄连汤。\x 
芍药 当归 黄连（各半两） 大黄（一钱） 桂（淡味半钱） 甘草（二钱炙） 
上 咀。每半两同前煎服。如痛甚者。调木香槟榔末一钱服之。 
治久病肠风。痛痒不任。大便下血。宜服\x地榆汤。\x 
苍术（去皮四两） 地榆（二两） 
上 咀。每服一两。水一盏。煎至七分。食前多服除根。 
治湿泻\x茯苓汤。\x 
白术（一两） 茯苓（去皮七钱半） 
上 咀。水煎一两。食前服。食入而泻。谓胃中有宿谷也。当加枳实五钱。酒入而泻。湿热泻也。加黄芩 
五钱。 
治寒积痢。男子小儿妇人皆不问赤白。或清痢如水。不后重者寒也。经云。澄彻清冷。皆属于寒。皆为虚。 
寒中有积也。宜附子巴豆之类下之。见痢则愈。空心服。 
治泻痢久不止。脏腑虚滑。谷不化。用苍术汤。下\x桃花丸。\x 
苍术（二两） 防风（一两） 
上 为细末。用水一碗。煎至一大盏。绞清汁。下桃花丸八十丸立愈。如小便涩少。以五苓散下桃花丸。 
或赤石脂丸。小便利则愈矣。 
大阳为协热痢。凉膈散主之。 
阳明为痼瘕。进退大承气汤主之。珍珠囊中有。 
少阳风气自动。其脉弦。大柴胡汤主之。 
太阴湿胜濡泻。不可利而可温。四逆汤主之。 
少阴蛰封不禁固。可涩。赤石脂丸干姜汤主之。 
厥阴风泄。以风治风。小续命汤消风散主之。 
治下痢脓血。里急后重。日夜无度。\x导气汤。\x 
芍药（一两） 当归（五钱） 大黄 黄芩（各二钱半） 黄连 木香（各一钱） 槟榔（一钱） 
上为末。每服三五钱。水一盏。煎至七分。去滓温服。如未止再服。不后重则止。 
杂例 
溲而便脓血者。大肠泄也。脉五至之上洪者。宜以七宣丸。如脉平者。立秋至春分。宜香连丸。春分至立 
秋。宜芍药柏皮丸。四季通用。宜加减平胃散七宣丸之类。后宜服此药。去其余邪。兼平胃气。 
\x芍药柏皮丸\x 
芍药 黄柏（各等分） 
上为细末。醋糊为丸。如桐子大。每服五七十丸。至二百丸。温水下。食前服。 
\x加减平胃散\x 
白术 浓朴 陈皮（各一两） 甘草（七钱） 槟榔（三钱） 木香（三钱） 桃仁 黄连 人参 阿胶 
（各半两） 白茯苓（去皮半两） 
上为细末。同平胃散煎服。 
血多加桃仁。泄加黄连。小便涩加茯苓。 
气不下后重。加槟榔木香。 
腹痛加芍药甘草。脓加阿胶。湿加白术。脉洪加大黄。 
四时以胃气为本。久下血痢。则脾虚损。而血不流于四肢。入于胃中。为血痢宜滋养脾胃则愈。 
夫五泄者之病。其治法各不同者。外证各异也。 
胃泄者。饮食不化。色黄。承气汤下。 
脾泄者。腹胀满泄注。食即呕吐逆。建中及理中汤。 
大肠泄者。食已窘迫。大便色白。肠鸣切痛。干姜及附子汤。 
小肠泄者。溲便脓血。少腹痛。承气汤。 
大瘕泄者。里急后重。数至圊而不能便。足少阴是也。茎中痛。急利小便。此五泄之病也。胃小肠大瘕三 
证。皆清凉饮子主之。其泄自止。后厥阴少阴二证。另有治法。厥阴证加甘草。谓主茎中痛。是肝也。内经曰。 
肝苦急。急食甘以缓之。少阴经证。多里急后重。故加大黄。令急推过。物去则轻矣。内经曰。因其重而减之。 
又曰。在下者引而竭之。又有太阴阳明二经证。当进退大承气汤主之。太阴证不能食也。当先补而后泻之。乃 
进药法也。先煎浓朴半两。俱根据本方加制。水一盏半。煎至一半服之。若三两服后未已。谓有宿食不消。又加 
枳实二钱。同煎服。三两服泄又未已。如稍加食。尚有热毒。又加大黄三钱。推过泄止住药。如泄未止。谓肠 
胃有久尘垢滑粘。加芒硝半合。宿垢去尽。则愈矣。 
阳明证。能食是也。当先泻而后补。谓退药法也。先用大承气汤五钱。水一盏。根据前法煎至七分。稍热服。 
如泄未止。去芒硝。后稍热退。减大黄一半煎两服。如热气虽已。其人心腹满。 
又减去大黄。枳实浓朴汤。又煎三两服。如是腹胀满退。泄亦自愈。后服浓朴汤数服则已。 
又寒热水泄之例于后。 
泄者一也。总包五法。谓之六义。曰六解。难经有伤寒五泄。叔和云。湿多成五泄。仲景解四经泄利。有 
不可汗。有不可下者。可吐可灸者。仲景随经自言之。假令渴引饮者。是热在膈上。水多入。则下膈入胃中。 
胃经本无热。不胜其水。名曰水恣。故使米谷一时下。此证当灸大椎三五壮立已。乃泻督也。如用药。乃使车 
前子擂丸。白术茯苓之类。可选用之。五苓散亦可。 
又有寒泄者。大腹满而泄。又有 溏者。是寒泄也。 溏者。大便如水。中有少结粪者是也。如此者。当 
用天麻附子干姜之类是也。 
又法曰。泄有虚实寒热。虚则无力更衣。不便已泄出。谓不能禁固也。实则数至圊而不能便。俗云虚坐弩 
责是也。里急后重。皆根据前法进退大承气汤主之。一说素问云。春伤于风。夏生飧泄。又云久风为飧泄者。乃 
水谷不化而完出尔。非水入胃而成此证。非前水恣也。此一证。不饮水而谷完出。名曰飧泄。治法于后。先以 
宣风散导之。出钱氏方中四味者是也。后服苍术防风汤。 
\x苍术防风汤\x 
苍术（去皮四两） 麻黄（去根节四两） 防风（去芦头五钱） 
上为粗末。每服一两。生姜七片。水二盏。煎至一盏。去滓温服。泄止后服椒术丸。 
\x椒术丸\x 
苍术（二两） 蜀椒（一两去目炒） 
上为极细末。醋糊为丸。如桐子大。每服二十丸。或三十丸。食前温水下。一法。恶痢久不愈者。加桂。 
如小儿病。丸如黍 
米大。 
治泻痢脓血。乃至脱肛。\x地榆芍药汤\x 
苍术（一两） 地榆（二两） 卷柏（三两） 芍药（三两） 
上 咀。每服一两。水一大盏半。煎至一半温服清。病退药止。 
五泄伤寒。乃分三节。初说暴，次说中。后说久泄。 
此说在难经二十二难。是三节内包十五法。初以暴药。中以的对证药。后疾得中也。末治久泄法。仲景论 
厥阴经治法是也。 
治久泄法。先进缩煎小续命汤。是发其汗。使邪气不能从外侵于内。然后治其痢。秋冬间下痢风。吐论中 
加减浓朴丸大效。 
凡脏腑之秘。不可一例治疗。有虚秘。有实秘。胃实而秘者。能饮食小便赤。当以麻仁丸七宣丸之类主之。 
胃虚而秘者。不能饮食。小便清利。\x浓朴汤\x主之。 
浓朴（姜制五两） 白术（五两） 半夏（二两） 枳实（一两炒） 陈皮（去白二两） 甘草（三两炙） 
上为粗末。每服三五钱。水一盏半。生姜五片。枣三枚。煎至一盏。去滓温服空心。实秘者物也。虚秘者 
气也。 
\x平胃丸\x 治病久虚弱。厌厌不能食。而脏腑或秘或溏。此胃气虚弱也。常服和中消痰去湿。及浓肠胃。 
进饮食。 
浓朴（一两） 白术（一两二钱） 陈皮（八钱去白） 木香（一钱） 生半夏（汤洗一两） 槟榔（二钱半） 
枳实（五分） 甘草（三钱炙） 
上为细末。姜汁浸蒸饼为丸。如桐子大。每服三五十丸。生姜汤或温水送下。 



<目录>卷中

<篇名>心痛论第二十

属性：论曰。诸心痛者。皆少阴厥气上冲也。有热厥心痛者。身热足寒。痛甚则烦躁而吐。额自汗出。知为热也。 
其脉洪大。当灸太溪及昆仑。谓表里俱泻之。是谓热病汗不出。引热下行。表汗通身而出者。愈也。灸毕服金 
铃子散。痛止服枳术丸。去其余邪也。有大实心中痛者。因食受时气。卒然发痛。大便或秘。久而滞闷。心胸 
高起。按之愈痛。不能饮食。急以煮黄丸利之。利后以 本汤去其余邪。有寒厥心痛者。手足逆而通身冷汗出。 
便利溺清。或大便利而不渴。气微力弱。急以术附汤温之。寒厥暴痛。非久病也。朝发暮死。当急救之。是知 
久痛无寒。而暴痛非热。 
治热厥心痛。或发或止。久不愈者。当用\x金铃子散。\x 
金铃子 玄胡（各一两） 
上为细末。每服三钱。酒调下。 
大实心痛。\x煮黄丸。\x 
雄黄（一两研） 巴豆（五钱去皮生用研细入雄黄末） 
上再研二味。白面二两同和。再研匀。滴水丸如桐子大。每服时。先煎浆水令沸。下药二十四丸。煮一二十 
沸。涝入冷浆水沉冷。一时服二丸。一日二十四丸，加至微利为度。用浸药水送下。此治胁下 癖痛如神。 
治大实心痛。大便已利。宜\x 本汤\x。彻其毒也。 
本（半两） 苍术（一两） 
上为粗末。每服一两。水二盏。煎至一盏。温服清。 
治寒厥暴痛。脉微气弱。宜\x术附汤。\x 
附子（一两炮去皮脐细切一两） 白术（四两） 甘草（二两炙） 
上为粗末。入附子令匀。每服三钱。水一大盏半。入生姜五 
片。枣一枚劈破。同煎至一盏。去滓温服食前。 
此药又治风湿相搏。身重疼烦。不能转侧。不呕不渴。大便坚硬。小便自利。及风虚头目眩重者。不知食 
味。暖肌补中。助阳气。止自汗。 
治男子妇人心经中热。搐如痫病状。宜服妙香丸。 
风痫者。煎羌活为引。下妙香丸。血痫当归汤引下。 
刺心痛诸穴于后。 
真心痛。手足青至节。痛甚。旦发夕死。夕发旦死。 
心痛腹胀。啬啬然。大便不利。取足太阴。 
心痛引腰脊欲呕。取刺足少阴。 
心痛引小腹满。上下无常处。便溺难。刺足厥阴。 
心痛短气。刺手太阴。 
心痛。当九穴刺之立已。不已上下求之。得之则已。 
按经三法 
心痛与背相接。善恐。如从后触其心。伛偻者。肾心痛也。先刺京骨昆仑。不已刺合谷。 
心痛腹胀胸满。心尤痛者。胃心痛也。刺大都太白二穴。 
心痛如锥刺。乃脾心痛也。刺然谷太溪。 
心痛苍然如死状。终日不得休息。乃肝心痛。取行间太冲。 
心痛卧若徒居。心痛间动作益痛甚者。其色不变。此肺心痛也。刺鱼际太渊。宣通气行。无所凝滞。则病 
愈也。 
太溪穴足少阴肾经土也。为 。在足内踝后跟骨上脉动陷中。可灸三壮或五七壮。此泻热厥心痛。 
昆仑足太阳膀胱经火也。在足外踝后跟骨上陷中。可灸三壮。或五七壮。亦可泻热厥心痛。 



<目录>卷下

<篇名>咳嗽论第二十一

属性：论曰。咳谓无痰而有声。肺气伤而不清也。嗽是无声而有痰。脾湿动而为痰也。咳嗽谓有痰而有声。盖因 
伤于肺气。动于脾湿。咳而为嗽也。脾湿者。秋伤于湿。积于脾也。故内经曰。秋伤于湿。冬必咳嗽。大抵素 
秋之气宜清。若反动之。气必上冲而为咳。甚则动于脾湿发而为痰焉。是知脾无留湿。虽伤肺气而不为痰也。 
有痰寒少而热多。故咳嗽者。非专主于肺而为病。以肺主皮毛。而司于外。故风寒先能伤之也。内经曰。五脏 
六腑。皆能令人咳。非独肺也。各以其时主之而受病焉。非其时各传而与之也。所病不等。寒暑燥湿风火六气。 
皆令人咳。唯湿病痰饮入胃。留之而不行。止入于肺。则为咳嗽。假令湿在于心经。谓之热痰。湿在肝经。谓 
之风痰。湿在肺经。谓之气痰。湿在肾经。谓之寒痰。所治不同。宜随证而治之。若咳而无痰者。以辛甘润其 
肺。故咳嗽者。治痰为先。治痰者。下气为上。是以南星半夏胜其痰。而咳嗽自愈。枳壳陈皮利其气。而痰饮 
自除。痰而能食者。大承气汤微下之。少利为度。痰而不能食者。浓朴汤治之。夏月嗽而发热者。谓之热痰嗽。 
小柴胡四两。加石膏一两。知母半两用之。冬月嗽而发寒热。谓之寒嗽。小青龙加杏仁服之。然此为大例。更 
当随证随时加减之。量其虚实。此治法之大体也。 
蜜煎生姜汤 蜜煎橘皮汤 烧生姜胡桃 
此三者皆治无痰而嗽者。当辛甘润其肺故也。如但用青陈皮药。皆当去白。本草云。陈皮味辛。理上气。 
去痰气滞塞。青皮味苦。理下气。二味俱用散三焦之气也。故圣济云。陈皮去痰。 
y不除即生痰。麻黄发汗。节不去而止汗。 
治风痰热咳嗽。其脉弦。面青四肢满闷。便溺秘涩。心多躁怒。水煮金花丸。 
南星 半夏（各二两生用） 天麻（五钱） 雄黄（二钱） 白面（三两） 寒水石（一两烧存性） 
上为细末。滴水为丸。每服五七十丸。至百丸。煎浆水沸。下药煮令浮为度。漉出淡浆水浸。另用生姜汤下。 
或通圣加半夏。及局方中川芎丸防风丸。皆可用也。 
\x小黄丸\x 治热痰咳嗽。脉洪面赤。烦热心痛。唇口干燥。多喜笑。宜小黄丸。 
南星（汤洗） 半夏（洗各一两） 黄芩（一两半） 
上为细末。生姜汁浸蒸饼为丸。桐子大。每服五十丸。至七十丸。食后姜汤下。及小柴胡汤中加半夏亦可。 
\x白术丸\x 治痰湿咳嗽。脉缓面黄。肢体沉重。嗜卧不收。腹胀而食不消化。宜白术丸。 
南星 半夏（俱汤洗各一两） 白术（一两半） 
上为细末。糊为丸。桐子大。每服五七十丸。生姜汤下。及局方中防己丸。亦可用。 
\x玉粉丸\x 治气痰咳嗽。脉涩面白。上喘气促。洒淅恶寒。愁不乐。宜服之。 
南星 半夏（俱洗各一两） 官桂（去皮一两） 
上为细末。薄糊为丸。如桐子大。每服五七十丸。生姜汤下食后。及局方中防己丸亦可。玉粉丸加减在后。 
心下痞者。加枳实五钱。身热甚者。加黄连五钱。体重者。加茯苓一两。气上逆者。加苦葶苈五钱。气促者。 
加人参桔梗各五钱。浮肿者。加郁李仁杏仁各五钱。大便秘者。加大黄五钱。 
\x双玉散\x 治痰热而喘。痰涌如泉。 
寒水石 石膏（各等分） 
上为细末。煎人参汤调下三钱。食后服。 
治痰\x千缗汤\x 
半夏（生末一两） 大皂角（去皮子半两 ） 
上同于绢袋中盛之。用水三升。生姜七大片。同煎至一半。以手操洗之。取清汁。分作三服。食后。并 
服二服效。 
\x防风丸\x 治痰嗽。胸中气不清利者。枳术丸亦妙。 
防风（半两） 枳壳（半两去y麸炒） 白术（一两） 
上细末。烧饼为丸。每服五七十丸。生姜汤下。 
\x天麻丸\x 
天麻（二两） 半夏 南星（各一两） 雄黄（少许） 
上以白面二两。滴水为丸。如桐子大。每服五十丸。至百丸。煎淡水令沸。下药煮十余沸漉出。食前生姜 
汤下。 
\x利膈丸\x 主胸中不利。痰嗽喘促。利脾胃壅滞。调藏秘泻。推陈致新。消进饮食。治利膈气之胜药也。 
木香（一钱半） 槟榔（一钱半） 人参（三钱） 当归（二钱） 藿香（一钱半） 大黄（酒浸焙一两） 
浓朴（姜制三两） 枳实（一两炒） 甘草（三钱炙） 
上为细末。滴水和丸。如桐子大。每服三五十丸。食后诸饮皆可下。 
\x款气丸\x 治久嗽痰喘。肺气浮肿。 
青皮（去白） 陈皮（去白） 槟榔 木香 杏仁（去皮尖） 郁李仁（去皮） 茯苓 泽泻 当归 
广术（炮） 马兜铃 苦葶苈（以上各三两） 人参 防己（各五钱） 牵牛（取头末一两） 
上为细末。生姜汁面糊为丸。如桐子大。每服一二十丸。加至五七十丸。生姜汤下。食后服。 
\x玉粉丸\x 治痰结咽喉不利。语音不出。 
半夏（洗五钱） 草乌（一字炒） 桂（一字） 
上同为末。生姜汁浸蒸饼为丸。如鸡头大。每服一丸。至夜含化。多岁不愈者。亦效。 
\x枳壳汤\x 治久痰胸膈不利者。多上焦发热。 
枳壳（麸炒去y三两） 桔梗（三两） 黄芩（一两半） 
上同 。每日早。用二两半。水三盏。煎至二盏。匀作三服。午时一服。申时一服。临卧时一服。三日七 
两半药尽。服生半夏汤。 
\x生半夏汤\x 
半夏（不以多少洗七遍切作片子） 
上每服。秤三钱。水一盏半。入生姜五大片。同煎至一盏。和滓食后服。一日三二服。服三日毕。再服枳 
术丸。尽其痰为度。论曰。先消胸中气。后去膈上痰。再服枳术丸。谓首尾合尽消其气。令痰不复作也。 
\x清镇丸\x 治热嗽。 
小柴胡汤内加人参一倍。青黛（半两） 
上为细末。面糊丸。如桐子大。每服五十丸。生姜汤下。 
\x半夏丸\x 治因伤风而痰作喘逆。兀兀欲吐。恶心欲倒。已吐加槟榔三钱。 
半夏（一两汤洗切） 雄黄（研三钱） 
上同为末。生姜汁浸。蒸饼为丸。桐子大。每服三十丸。生姜汤下。小儿丸如黍米大。 
\x白术散\x 治夏暑大热。或醉饮冷。痰湿不止。膈不利。 
白术 茯苓 半夏（洗） 黄芩（各等分） 
上为粗末。每服五钱。至七钱。水二盏。入生姜十片。煎至一盏去滓。调陈皮末一钱。神曲末一钱。食后服。 
法曰。大热大饮。盖酒味热而引饮冷。冷与热凝于胸中。不散而成湿。故痰作矣。甚者宜吐之。吐后服 
五苓甘露胜湿去痰之剂。 
\x白术汤\x 治痰潮上如涌泉。久不可治者。 
白术 白茯苓 半夏（等分） 
上为末。每服半两。病大者一两。水二盏。生姜七片。煎至一盏。取清调神曲末二钱。顿服之。病甚者。 
下玉壶丸一百丸。大效永除根。 
\x天门冬丸\x 治妇人喘。手足烦热。骨蒸寝汗。口干引饮。面目浮肿。 
天门冬（十两去心秤） 麦门冬（去心八两） 生地黄（三斤取汁为膏子） 
上二味为末。膏子和丸。如梧子大。每服五十丸。煎逍遥散送。逍遥散中去甘草。加人参。或服王氏博济 
方中。人参荆芥散亦可。如面肿不已。经曰。面肿曰风。故宜汗。麻黄桂枝可发其汗。后服柴胡饮子。去大黄。 
故论曰。治脏者治其俞。治腑者治其合。浮肿者。治其经。治俞者。治其土也。治合者。亦治其土也。如兵家 
围魏救赵之法也。 



<目录>卷下

<篇名>虚损论第二十二

属性：论曰。虚损之疾寒热。因虚而感也。感寒则损阳。阳虚则阴盛。损自上而下。治之宜以辛甘淡。过于胃则 
不可治也。感热则损阴。阴虚则阳盛。故损自下而上。治之宜以苦酸咸。过于脾则不可治也。自上而损者。 
一损于肺。皮聚而毛落。二损损于心。血脉虚少。不能荣于脏腑。妇人月水不通。三损损于胃。饮食不为肌肤。 
自下而损者。一损于肾。骨痿不能起于床。二损损于肝。筋缓不能自收持。三损损于脾。饮食不能消克。论曰。 
心肺损而色蔽。肾肝损而形痿。谷不能化而脾损。感此病者。皆损之病也。渐渍之深。皆虚劳之疾也。 
\x四君子汤\x 治肺损而皮聚毛落。益气可也。 
白术 人参 黄 茯苓（各等分） 
上为粗末。每服五六钱七钱。水一盏。煎至七分。去滓食远温服。 
\x八物汤\x 治心肺虚损。皮聚而毛落。血脉虚损。妇人月水愆期。宜益气和血。 
白术 人参 黄 茯苓 川芎 熟地黄 当归 芍药（各等分） 
上粗末服五七钱。水一盏。煎至七分。去滓食后温服。 
\x十全散\x 治心肺损及胃。饮食不为肌肤。宜益气和血调饮食。 
白术 人参 黄 茯神 桂枝 熟地黄 当归 川芎 芍药 甘草（等分） 
上为末。加生姜枣同煎。水一大盏。药五钱。煎至七分。食前。日三服。 
\x金刚丸\x 治肾损。骨痿不能起于床。宜益精。 
萆 杜仲（炒去丝） 苁蓉（酒浸） 菟丝子（酒浸等分） 
上为细末。酒煮猪腰子为丸。每服五七十丸。空心酒下。 
\x牛膝丸\x 治肾肝损。骨痿不能起于床。筋缓不能收持。宜益精缓中。 
牛膝（酒浸） 萆 杜仲（炒去丝） 苁蓉（酒浸） 防风 菟丝子（酒浸） 白蒺藜（各等分） 
桂枝（减半） 
上细末。酒煮猪腰子。捣丸桐子大。空心酒下五七十丸。 
\x煨肾丸\x 治肾肝损及脾损。谷不化。宜益精缓中消谷。 
牛膝（酒浸） 萆 杜仲 苁蓉 菟丝子 防风 白蒺藜 胡芦巴 破故纸（等分） 桂（半之） 
上和剂服饵如金刚丸法。腰痛不起者。甚效。 
黑地黄丸。加五味子。名\x肾气丸\x。治阳盛阴虚。脾肾不足。 
房室虚损。形瘦无力。面多青黄而无常色。宜此药养血益肾。 
苍术（一斤米泔浸） 熟地黄（一斤） 川姜（冬一两夏五钱春七钱） 五味子（半斤） 
上为细末。枣肉为丸。如梧子大。每服一百丸。至二百丸。食前米饮下或酒。治血虚久痔甚效。经曰。肾 
苦燥。急食辛以润之。开腠理致津液通气。五味子味酸。故酸以收之。此虽阳盛不燥热。乃是五脏虚损于内。 
故可益血收气也。此药类象神品药也。 
治阳虚阴盛。心肺不足。宜八味丸。若形体瘦弱。无力多困。未知阴阳先损。夏月地黄丸。春秋宜肾气丸。 
冬月宜八味丸。 



<目录>卷下

<篇名>消渴论第二十三

属性：论曰。消渴之疾。三焦受病也。有上消中消肾消。上消者。上焦受病。又谓之膈消病也。多饮水而少食。 
大便如常。或小便清利。知其燥在上焦也。治宜流湿润燥。中消者胃也。渴而饮食多。小便黄。经曰。热能消 
谷。知热在中。法云。宜下之。至不欲饮食则愈。肾消者。病在下焦。初发为膏淋。下如膏油之状。至病成而 
面色黧黑。形瘦而耳焦。小便浊而有脂。治法宜养血。以整肃分其清浊而自愈也。法曰。燥上而渴。用辛甘 
润肺。故可用蜜煎生姜汤。大器顿之。时时呷之。法云。心肺之病。莫厌频而少饮。内经云。补上治上宜以缓。 
又曰。辛以润之。开腠致津液通。则肺气下流。故气下火降而燥衰矣。其渴乃止。又经曰。二阳结为消。王注 
曰。二阳结于胃及大肠。俱热也。肠胃藏热。则善消水谷。可甘辛降火之剂。黄连末一斤。生地黄自然汁。白莲 
花藕自然汁。牛乳汁。各一斤。熬成膏子。剂黄连末为丸。如梧桐子大。每服三十丸。少呷温水送下。日进十 
服。渴病立止。 
治上焦膈消。而不欲多食。小便清利。宜小柴胡汤。或加白虎汤。或钱氏方中地骨皮散。内加 芍药 
黄 石膏 黄芩 桔梗之类是也。 
\x人参石膏汤\x 治膈消。上焦烦渴。不欲多食。 
人参（半两） 石膏（一两二钱） 知母（七钱） 甘草（四钱） 
上为粗末。每服五钱至七钱。水煎食后温服。 
\x顺气散\x 治消中。热在胃而能食。小便赤黄。微利之为效。不可多利。服此药渐渐利之。不欲多食则 
愈。 
浓朴（姜制一两） 大黄（四两） 枳实（二钱炒） 
上 。每服五钱。水煎食远服。 
\x茴香散\x 治肾消病下焦。初证小便如膏油。 
茴香（炒） 苦楝（炒） 
上细末。酒调二钱。食前服。 
\x八味丸\x 治肾消大病加减法。 
本方内倍加山药。外桂附从四时加减。假令方内桂附一两。春各用三钱。夏用一钱。秋用五钱。冬全用一两。 
\x珍珠粉丸\x 治白淫梦泄遗精。及滑出而不收。 
黄柏一斤（于新瓦上烧令通赤为度） 真蛤粉（一斤） 
上为细末。滴水丸。如桐子大。每服一百丸。空心酒下。法曰。盛阳乘阳。故精泄也。黄柏降火。蛤粉咸 
而补肾。阴也。又治思想无穷。所愿不得之证。 
\x竹笼散\x 治消渴。 
五灵脂 黑豆（去皮脐） 
上等分为细末。每服三钱。冬瓜汤调下。无冬瓜。苗叶皆可。日二服。小渴二三服效。渴定不可服热药。 
唯服八味丸。去附子。加五味子。 



<目录>卷下

<篇名>肿胀论第二十四（小儿附）

属性：灵枢胀论云。帝问岐伯胀形何如。岐伯曰。夫心胀者。烦心短气。卧不安。肺胀者。虚满而喘咳。肝胀者。 
胁下满而痛引少腹。脾胀者。善哕。四肢烦 。体重不能胜衣。卧不安。肾胀者。腹满引背央央然。腰髀痛。 
六腑胀。胃胀者。腹满胃脘痛。鼻闻焦臭。妨于食。大便难。大肠胀者。肠鸣而痛濯濯。冬日重感于寒。则飧泄 
不化。小肠胀者。少腹 胀引腰而痛。膀胱胀者。少腹满而气癃。三焦胀者。气满于皮肤中。轻轻然而不坚。 
胆胀者。胁下痛胀。口中苦善太息。又水胀篇云。帝问岐伯水胀何如。答曰。水始起也。目窠上微肿。如新卧 
起之状。其颈脉动。时咳。阴股间寒。足胫肿。腹乃大。其水已成矣。以手按其腹。随手而起。如裹水之状。 
此其候也。帝曰。肤胀何如。岐伯曰。肤胀者。寒气客于皮肤之间。 然不坚。腹大身尽肿。皮浓。按其 
腹而不起。腹色不变。此其候也。鼓胀何如。答曰。腹胀身皆大。大与肤胀等也。色苍黄。腹筋起。此其 
候也。肠覃何如。答曰。寒气客于肠外。与卫气相搏。气不得营。因有所系。癖而内着。恶气乃起。 肉乃生。 
其始生也。大如鸡卵。稍以益大。至其成。如怀子之状。久者离藏。按之则坚。推之则移。月事以时下。此其 
候也。石瘕何如。答曰。石瘕生于胞中。寒气客于子门。子门闭塞。气不得通。恶血当泻不泻。 以留止。 
日以益大。状如怀子。月事不以时下。皆生于女子。可导而下。帝曰。肤胀鼓胀可刺邪。曰。先泻其胀之血络。 
后调其经。刺去其血络也。 
经云。平治权衡。去宛陈 。开鬼门。洁净府。平治权衡者。察脉之浮沉也。去宛陈 者。疏涤肠胃也。 
开鬼门洁净府者。发汗利小便也。又鼓胀之病。治以鸡屎醴。名医云。其肿有短气不得卧为心水。两胁痛为肝 
水。大便鸭溏为肺水。四肢皆肿为脾 
水。腰痛足冷为肾水。口苦咽干为胆水。乍虚乍实为大肠水。各随其经络。分其内外。审其脉证而别之。又有 
风水皮水石水黄汗。归各脏以论之。风合归肝。皮合归肺。黄汗归脾。石合归肾。风水脉浮。必恶风。皮水脉 
亦浮。按下没指。石水脉沉。腹满不喘。黄汗脉沉迟。发热而多涎。久而不愈。必致痈脓。水肿脉浮带数。即 
是虚寒潜止其间。久必沉伏。沉伏则阳虚阴实。为水必矣。要知水脉必沉是也。论曰。脉出者死。与病不相应 
也。诸唇黑则伤肝。缺盆盈平则伤心。脐出则伤脾。足平则伤肾。背平则伤肺。此五者必不可疗也。治法云。 
腰以上宜发汗。腰以下利小便。钱氏论虚实腹胀。实则不因吐泻久病之后。亦不因下利。胀而喘急闷乱。更有 
痰有热。及有宿食不化而胀者。宜服大黄丸白饼子紫霜丸下之。更详认大小便。如俱不通。先利小便。后利 
大便。虚则久病吐泻后。其脉微细。肺主目胞腮虚肿。手足冷。当先服塌气丸。后服异功散。及和中丸益黄 
散温其气。因于气肿者。橘皮煎丸。因于湿为肿。煎防己黄 汤。调五苓散。因于热为肿者。服八正散。 
又一法。燥热于肺为肿者。乃绝水之源也。当清肺除燥。水自生矣。于豉栀汤中。加黄芩。如热在下焦。 
阴消使气不得化者。当益阴。则阳气自化也。黄柏黄连是也。 
五脉论五水灸法 
青水灸肝井。赤水灸心荥。黄水灸脾俞。白水灸肺经。黑水灸肾合。 
妇人蛊胀无脉。烧青丸。五皮散亦是。 
论诸蛊胀者有二。肿若从胃。则旦食而不能夜食。旦则不胀。夜则胀是也。若水肿证。濡泄者是也。内经 
曰。蛊胀之病。治以鸡屎醴。酒调服。水胀之病。当开鬼门。洁净府也。 
\x白茯苓汤名变水\x 
白茯苓 泽泻（各二两） 郁李仁（二钱） 
上 咀。作一服。水一碗。煎至一半。常服无时。从少至多服。或煎得。澄入生姜自然汁在内和面。或作 
粥饭。作常食。五七日后。觉胀下。再以\x白术散。\x 
白术 泽泻（各半两） 
上为细末。每服三钱。煎茯苓汤调下。或丸亦可。服三十丸。 
末治之药。服黄 芍药建中之类。以调养之。平复后。忌房室猪鱼盐面等物。 
治水气蛊胀。洁净府。\x楮实子丸。\x 
楮实子（一斗水二斗熬成膏子） 白丁香（一两半） 茯苓（三两去皮） 
上二味为细末。用楮实膏为丸。如桐子大。不计丸数。从少至多。服至小便清利。及腹胀减为度。后服中 
治药末治药调养药。疏启其中。忌甘苦酸。补其下。五补七宣。 
取穴法 
治肿治其经。治金火也。井荥俞经。阴经金也。金水木火。阳经火也。 
\x治肿木香散\x 
木香 大戟 白牵牛（各等分） 
上为细末。每用三钱。猪腰子一对。批开掺药在内。烧熟空心服之。如左则塌左。右则塌右。如水肿不能 
全去。于腹上涂甘遂末。在绕脐满腹。少饮甘草水。其肿便去也。 
\x治水肿\x 
蝼蛄去头尾。与葡萄心同研。露七日。曝干为细末。淡酒调下。暑月湿用尤佳。 
\x又方\x 
枣一斗。锅内入水。上有四指。用大戟并根苗盖之遍。盆合 
之。煮熟为度。去大戟不用。旋煮旋吃无时。尽枣决愈。神效。 



<目录>卷下

<篇名>眼目论第二十五

属性：论曰。眼之为病。在腑则为表。当除风散热。在脏则为里。宜养血安神。暴发者为表而易治。久病者在里 
而难愈。除风散热者。泻青丸主之。养血安神者。定志丸。妇人熟干地黄丸是也。或有体肥气盛。风热上行。 
目昏涩者。槐子散主之。此由胸中气浊上行也。重则为痰厥。亦能损目。常使胸中气清。无此病也。又有因目 
疾服药多而损气者。久之眼渐昏弱。乍明乍暗。不欲视物。此目少血之验也。熟干地黄丸。消风散。定志丸。 
相须而养之。或有视物不明。见黑花者。此谓之肾气弱也。宜补肾水。驻景丸是也。或有暴失明者。谓眼居诸 
阳交之会也。而阴反闭之。此风邪内满。当有不测之疾也。翳膜者。风热重而有之。或斑入眼。此肝气盛而发 
在表也。翳膜已生在表明矣。当发散而去之。反疏利则邪气内搐。为翳则深也。邪气未定。谓之热翳而浮。邪 
气已定。谓之冰翳而沉。邪气牢而深者。谓之陷翳。当以 发之物。使其邪气再动。翳膜乃浮。辅之退翳之药。 
则能自去也。病久者。不能速效。当以岁月除之。 
治眼赤暴发肿。\x散热饮子。\x 
防风 羌活 黄芩 黄连（各一两） 
上 。每服半两。水二盏。煎至一盏。食后温服。如大便秘涩。加大黄一两。如痛甚者。加当归地黄。如 
烦躁不能眠睡。加栀子一两。 
川芎散 治风热上冲。头目眩热肿。及胸中不利。 
川芎 槐子（各一两） 
上细末三钱。如胸中气滞不利。生姜汤调。目疾茶调。风热上攻。 咀一两。水煎食后服。 
治眼久病昏涩。因发而久不愈。\x地黄汤。\x 
防风 羌活 黄芩 黄连 地黄 当归 人参 茯神（各等分） 
上为粗末。每服五七钱。水一盏半。煎至一盏。去滓温服食后。 
\x槐子散\x 
槐子 黄芩 木贼 苍术（各等分） 
上细末。茶清调下。食后。 
治眼生翳膜。及斑入眼。 赤已过者。泻青丸主之。当半减大黄。如大便秘。 气未定。根据方服之。 
治冰翳久不去者。\x羚羊角散\x主之。 
羚羊角 升麻 细辛（各等分） 甘草（半之） 
上为细末。一半为散。一半蜜为丸。如桐子大。每服五七十丸。以羚羊角散下之。食后临卧。米泔水煎服。 
治太阳经。卫虚血贯肿人脸重。头中湿淫肤脉。睛痛肝风盛。眼黑肾虚。\x桔梗丸。\x 
桔梗（一斤） 牵牛（头末三两） 
上二味为末。炼蜜为丸。如桐子大。每服四五十丸。加至百丸。食前温水下。日二服。 
\x金丝膏\x 点眼药。 
生姜（四两取汁） 白沙蜜（一斤炼去滓） 猪胆汁（三钱） 黄连（四两槌用水一斗浸煎取五升） 
上先煎黄连水。后入姜汁。次入蜜。同煎去沫净。次入下项药末。 
脑子（四钱） 麝香（三钱） 砂（四钱） 硼砂（三钱） 轻粉（五钱） 熊胆（四钱） 青盐（三钱） 
上极细搅匀。熬令稀膏。点用。 
治眼暴赤发嗔痛不可忍者。\x救苦丸。\x 
黄连（一两） 当归（二钱） 甘草（一钱） 
上同 细。新水半碗。浸一宿。以慢火熬。约至一半。以绵滤去滓。以净为妙。用火再熬。作稠膏子为度。 
摊在碗上倒合。以物盖之。用熟艾一大弹子许。底下燃之。用艾熏膏子。艾尽为度。再入下项药。 
朱砂（一钱飞） 脑子（半钱） 乳香 没药（等分） 
上同研极细。入黄连膏内。搜和丸如米大。每用二丸。点眼大角内。仰面卧。药化则起。 
治眼发赤肿。毒瓦斯侵睛胀痛。\x宣毒散。\x 
盆硝 雄黄 乳香 没药（各等分） 
上为极细末。以少许。鼻内 之。 
治眼风毒发肿。鼻中欲嚏。嚏多大损而生疮。\x宣风散。\x 
川芎 甘菊（各二钱） 乳香 没药（各一钱） 
上和匀。再研极细。少许鼻内 之。 
能远视不能近视。局方中\x定志丸。\x 
白茯苓（去皮） 人参（去芦头各三两） 远志（去苗及心） 菖蒲（各二两） 
目能近视不能远视。\x万寿地芝丸。\x 
生姜（四两焙） 天门冬（四两去心） 枳壳（三两去y炒） 甘菊（二两） 
上为细末。炼蜜丸如桐子大。茶清或温酒下一百丸。食后。此药能愈大风热。 
\x洗眼药\x 
诃子（二两） 黄丹（四两） 蜜（八两） 柳枝（四十寸） 
上以河水二碗。熬至半碗。用一钱热水化洗之。石器内熬。 
治眼赤瞎。以青 蛆。不以多少。淘净晒干末之。令害眼人仰卧合目。用药一钱散在眼上。须臾药行。待 
少时去药。赤瞎亦无。 
\x治倒睫\x 无名异末之。掺在纸中。卷作捻子。点着到药处 
吹杀。以烟熏目。睫自起。 



<目录>卷下

<篇名>疮疡论第二十六

属性：论曰。疮疡者。火之属。须分内外以治其本。内经曰。膏粱之变。足生大丁。其原在里。发于表也。受持 
如虚。言内结而发诸外。未知从何道而出。皆是从虚而出也。假令太阳经虚从背而出。少阳经虚从鬓出。阳明 
经虚从髭而出。督脉经虚从脑而出。又经曰。地之湿气。感则害人皮肤筋脉。其在外盛则内行。若其脉沉实。 
当先疏其内。以绝其原也。其脉浮大。当先托里。恐气伤于内也。有内外之中者。邪气至甚。遏绝经络。故发 
痈肿。经曰。荣气不从。逆于肉理。乃生痈疽。此因失托里。及失疏通。又失和荣卫也。治疮之大要。须明 
托里疏通行荣卫三法。托里者。治其外之内。疏通者。治其内之外。行荣卫者。治其中也。内之外者。其脉沉 
实。发热烦躁。外无 赤痛。其邪气深于内也。故先疏通。以绝其原。外之内者。其脉浮数。 肿在外。形证 
外显。恐邪气极而内行。故先托里。内外之中者。外无 恶之气。内亦脏腑宣通。知其在经。当和荣卫也。用 
此三法之后。虽未瘥。必无变证。亦可使邪气峻减。而易痊愈。故经曰。诸痛痒疮疡。皆属心火。又曰。知其 
要者。一言而终。不知其要。流散无穷。 
针灸法曰。凡疮疡可灸刺者。须分经络部分。血气多少。俞穴远近。若从背而出。当从太阳五穴。随证选 
用。或刺或灸。泄其邪气。 
凡太阳多血少气。 
至阴 通谷 束骨 昆仑 委中 
从鬓而出者。当从少阳五穴选用。 
少阳少血多气。 
窍阴 侠溪 临泣 阳辅 阳陵泉 
从髭而出者。当从阳明五穴选用。 
阳明多血多气。 
厉兑 内庭 陷谷 冲阳 解溪 
从脑而出者。初觉脑痛不可忍。且欲生疮也。脑者髓之海。当灸刺绝骨。以泄邪气。髓者舍也。故脉浮者。 
从太阳经。根据前选用。脉长者。从阳明经。根据前选用。脉弦者。从少阳经。根据前选用。论曰。诸经各有井荥俞 
经合。井主心下满及疮色青。荥主身热及疮赤色。俞主体重节痛疮黄色。经主咳嗽寒热疮白色。合主气逆而泄 
疮黑色。随经病而有此证者。或宜灸宜针。以泄邪气。经曰。邪气内蓄则肿热。宜砭射之也。内经曰。夫癖气 
之息者。宜以针开除之。气胜血聚者。宜石而泄之。王注曰。石砭也。可以破大痈出脓。今以排针代之。凡疮 
疡已觉微漫肿硬。皮血不变色。脉沉不痛者。当外灸之。引邪气出而方止。如已有脓水者不可灸。当刺之。浅 
者亦不灸。经曰。陷者灸之。如外微觉木硬而不痛者。当急灸之。是邪气深陷也。浅者不可灸。慎之。 
诸病疮疡如呕者。是湿气浸于胃也。药中宜倍加白术服之。 
\x内疏黄连汤\x 治呕哕心逆。发热而烦。脉沉而实。肿硬木闷而皮肉不变色。根深大。病在内。脏腑秘涩。 
当急疏利之。 
黄连 芍药 当归 槟榔 木香 黄芩 山栀子 薄荷 桔梗 甘草（以上各一两） 连翘（二两） 
上除槟榔木香二味为细末外。并 。每服一两。水一盏半。煎至一盏。先吃一二服。次每服加大黄一钱。再 
服加二钱。以利为度。如有热证。止服黄连汤。大便秘涩加大黄。觉无热证。少煎没药内托复煎散。时时服之。 
如实无热。及大小便通。止服复煎散。稍有热证。却服黄连汤。秘则加大黄。如此内外皆通。荣卫和调。则经 
络自不遏绝矣。 
治肿 于外。根 不深。形证在表。其脉多浮。痛在皮肉。邪气盛则必侵于内。急须内托以救其里也。 
服\x内托复煎散。\x 
地骨皮 黄 芍药 黄芩 白术 茯苓 人参 柳桂（味淡者） 甘草 防己 当归（以上各一两） 防风（二 
两） 
上 咀。先煎苍术一斤。用水五升。煎至三升。去术滓。入前药十二味。再煎至三四盏。绞取清汁。作三 
四服。终日服之。又煎苍术滓为汤。去滓再根据前煎服十二味滓。此除湿散郁热。使胃气和平。如或未已。再作 
半料服之。若大便秘。及烦热。少服黄连汤。如微利及烦热已过。却服复煎散半料。如此使荣卫俱行。邪气 
不能内侵也。 
治诸疮疡。脏腑已行。如痛不可忍者。可服\x当归黄 汤\x。并加减在后。 
当归 黄 地黄 地骨皮 川芎 芍药（等分） 
上 咀。每服一两。水一碗。煎至五分。去滓温服。如发热者。加黄芩。烦热不能卧者。加栀子。如呕是 
湿气侵胃也。倍加白术。 
\x膏药方\x 
好芝麻油（半斤） 当归（半两） 杏仁（四十九个去皮） 桃柳枝（各四十九条长四指） 
上用桃柳二大枝。新绵一叶包药。系于一枝上。内油中。外一枝搅于铁器内。煎成入黄丹三两。一处熬。 
水中滴成不散如珠子为度。 
冶金丝疮。一云红丝瘤。其状如线或如绳。巨细不等。经所谓丹毒是也。但比 毒不甚广阔。人患此疾。 
头手有之。下行至心则死。下有之上行亦然。法当于疮头截经而剌之。以出血后。嚼萍草根涂之。立愈。 
治从高坠下。涎潮昏冒。此惊恐得也。\x苦杖散。\x 
苦杖（不以多少） 
上细末。热酒调下。如产后瘀血不散。或聚血。皆治之。 
治疔疮。\x夺命散。\x 
乌头尖 附子底 蝎梢 雄黄（各一钱） 蜈蚣（一对） 砂 粉霜 轻粉 麝香 乳香（各半钱） 
信（二钱半） 脑子（少许） 
上为细末。先破疮出恶血毕。以草杖头用纸带入于内。以深为妙。 
治疮难消。不能作脓。痛不止。\x木香散。\x 
地骨皮（一两去土皮） 木香（半两） 穿山甲（二钱半炙黄） 麝香（一字） 
上为细末。酒调下三钱。及小儿斑后生痈。米饮调下。效如神。 
治疔疮毒瓦斯入腹。昏闷不食。 
紫花地丁 蝉壳 管仲（各半两） 丁香 乳香（各一钱） 
上细末。每服二钱。温酒调下。 
治恶疮有死肉者。及追脓。 
白丁香 轻粉 粉霜 雄黄 麝香（各一钱） 巴豆（三个去油） 
上同研细。新饭和作锭子用之。 
治诸疮大疼痛。不辨肉色。漫肿光色。名曰附骨痈如神。\x三生散。\x 
露蜂房 蛇退皮 头发（洗净等分） 
三味烧灰存性研细。酒调三钱。 
治膀胱移热于小肠。上为口糜。好饮酒人多有此疾。当用\x导赤散五苓散\x各半两煎服。 
治少阴口疮。\x半夏散\x。若声绝不出者。是风寒遏绝阳气不伸也。 
半夏（一两制） 桂（一字） 草乌头（一字） 
上同煎一盏水。分作二服。其效如神。 
治太阴口疮。甘矾散 
生甘草（一寸） 白矾（一栗子大） 
上含化咽津。 
治赤口疮。\x乳香散。\x 
乳香 没药（各一钱） 白矾（飞半钱） 铜绿（少许） 
为细末。掺用。 
诸疮疡痛色变紫黑者。\x回疮金银花汤。\x 
金银花（连枝二两） 黄 （四两） 甘草（一两） 
上三味 细。酒一升。入瓶内闭口。重汤内煮三二时。取出去滓。放温服之。 
诸疮肿已破。未破 肿甚。\x当归散\x主之。 
当归 黄 栝蒌 木香 黄连（各等） 
上为粗末。煎一两。如痛而大便秘。加大黄三钱。 
\x乳香散\x 治疮口痛大者。 
寒水石（烧一两） 滑石（一两） 乳香 没药（各五分） 脑子（少许） 
上各研细同和匀。少掺疮口上。 
\x雄黄散\x 治诸疮有恶肉。不能去者。 
雄黄（一钱研） 巴豆（一个去皮研） 
上二味同研如泥。入乳香没药少许。再研细。少上。恶肉自去也。 
\x木香散\x 治疮口久不敛。 
木香 槟榔（各一钱） 黄连（二钱） 
上为细末。掺上。如痛加当归一钱贴之。自收敛。 
\x又方\x 
蜀椒（去目炒黑色一钱另研） 定粉（一两） 风化灰（五钱） 白矾（二钱半飞过） 乳香 没药（各一钱） 
上为细末。掺疮口上。 
\x针头岁\x 治疮疡 肿木硬。 
蟾酥 麝香（各一钱） 
各同研极细。以儿乳冲调和泥。入磁合内盛。干不妨。每用以唾津调拨少许于肿处。更以膏药敷之。毒瓦斯 
自出。不能为疮。虽有疮亦轻。 
治白口疮。\x没药散。\x 
没药 乳香 雄黄（各一钱） 轻粉（半钱） 巴豆霜（少许） 
上细末。干掺。 



<目录>卷下

<篇名>瘰论第二十七

属性：夫瘰 者。经所谓结核是也。或在耳前后。连及颐颔。下连缺盆。皆为瘰 。或在胸及胸之侧。下连两胁。 
皆为马刀。手足少阳主之。此经多气少血。故多坚而少软。脓白而稀如泔水状。治者求水清可也。如瘰 生在 
别经。临时于铜人内。随其所属经络部分。对证之穴灸之。并根据经内药用之。独形而小者。为结核。续数链接 
者。为瘰 。形表如蛤者。为马刀。 
治马刀。\x连翘汤\x 
连翘（二斤） 瞿麦（一斤） 大黄（三两） 甘草（一两） 
上 咀一两。水两碗。煎至一盏半。早食后巳时服。在项两边。是属少阳经。服药十余日后。可于临泣穴。 
灸二七壮。服药不可住了。至六十日决效。有一方。加大黄。不用甘草。更加贝母五两。雄黄七分。槟榔半两。 
同未热水调下三五钱。 
治瘰 。\x文武膏\x。（桑椹也。） 
文武实（二斗黑熟者） 
上以布袋取汁。银石器中熬成薄膏。白汤点一匙。日三服。 



<目录>卷下

<篇名>痔疾论第二十八

属性：论曰。手阳明大肠名曰害蜚。（蜚虫也）六元正纪论。阳明又曰司杀府。（手阳明属金）大肠名害蜚。谓 
金能害五虫。又曰。司杀府。谓金主杀。既有此二名。何以自生虫。盖谓三焦相火盛。而能制阳明金。故木来 
相侮。内经曰。侮谓胜己也。木主生五虫。叔和云。气主生于脾脏旁。大肠疼痛阵难当。渐觉稍泻三焦热。莫漫 
多方立纪纲。此言饮酒多食热物。脾生大热。而助三焦气盛。火能生土也。当泻三焦。火热退。使金得气而反 
制木。木受制则五虫不生。病自愈矣。 
\x苍术泽泻丸\x 
苍术（四两去皮） 泽泻（二两） 枳实（二两） 地榆（一两） 皂子（二两烧存性） 
上为细末。烧饭为丸。桐子大。每服三十丸。食前酒或米饮下。 
\x又方\x 
川乌（炮） 古锻石（等分） 
根据前丸服。 
\x淋洗药\x 
天仙子 荆芥 蜀椒 蔓荆子（等分） 
上以水煎洗。 
\x黑地黄丸\x。治痔之圣药也。在虚损门下有方。 



<目录>卷下

<篇名>妇人胎产论第二十九（带下附）

属性：论曰。妇人童幼天癸未行之间。皆属少阴。天癸既行。皆从厥阴论之。天癸已绝。乃属太阴经也。治胎产 
之病。从厥阴经者。是祖生化之源也。厥明与少阳相为表里。故治法无犯胃气。及上二焦。为三禁。不可汗。 
不可下。不可利小便。发汗者。同伤 
寒下早之证。利大便。则脉数而已动于脾。利小便。则内亡津液。胃中枯燥。制药之法。能不犯三禁。则荣卫自 
和。荣卫和而寒热止矣。外则和于荣卫。内则调于清便。先将此法为之初治。次后详而论之。见证消息。同坏 
证伤寒。为之缓治。或小便不利。或大便秘结。或积热于肠胃之间。或以成 。或散血气而为浮肿。盖产理多 
门。故同伤寒坏证。如发渴用白虎。气弱则黄 。血刺痛而用以当归。腹中痛而加之芍药。以上例证。不犯三 
禁。皆产后之久病也。凡产后暴病。禁犯不可拘也。如产后热入血室者。桃仁承气抵当汤之类是也。胃坚燥者。 
大承气不可以泄药言之。产后世人多用乌金四物。是不知四时之寒热。不明血气之虚与实。盲然一概。用药如 
此。而愈加增剧。是医人误之耳。大抵产病天行。从增损柴胡。杂证从加添四物。然春夏虽从柴胡。秋冬约同 
四物。药性寒热。病证虚实。不可不察也。四物汤常病服饵。四时各有增损。今具增损于后。 
春倍川芎。（一曰春二曰脉弦三曰头痛） 夏倍芍药。（一曰夏二曰脉洪三曰泄） 秋倍地黄。（一曰秋 
二曰脉涩三曰血虚） 冬倍当归。（一曰冬二曰脉沉三曰寒而不食） 此常服顺四时之气。而有对证不愈者。 
谓失其辅也。春防风四物。（加防风倍川芎） 夏黄芩四物。（加黄芩倍芍药） 秋天门冬四物。（加天门冬 
倍地黄） 冬桂枝四物。（加桂枝倍当归） 此四时常服随证用之也。如血虚而腹痛。微汗而恶风。四物加术 
桂。谓之腹痛六合。如风虚眩晕。加秦艽羌活。谓之风六合。如气虚弱。起则无力。匡然而倒。加浓朴陈皮。 
谓之气六合。如发热而烦。不能安卧者。加黄连栀子。谓之热六合。如虚寒脉微。气难布息。不渴清便自调。 
加干姜附子。谓之寒六合。如中湿身沉重无力。身凉微汗。加白术茯苓。谓之湿六合。此妇人常病。及产后病 
通用之药也。治妇人虚劳。局方中谓之首尾六合者。如大圣散下熟干地黄丸。是治无热虚劳。专其养也。中道药 
也。牡丹煎丸。空心食前。人 
参荆芥散。临卧食后。是治有热虚劳药也。 
治妇人怀胎腹胀。\x枳壳汤。\x 
枳壳（三两炒） 黄芩（一两） 
上为粗末。每服半两。水一盏半。煎一盏。去滓温服。 
治产前胀满。身体沉重。枳壳汤中。加白术一两。 
治产前寒热。小柴胡汤中。去半夏。谓之黄龙汤。 
治怀孕胎漏。\x二黄散。\x 
生地黄 熟地黄（各等分） 
上为细末。加白术。枳壳汤调下一两。日二服。 
治有孕胎痛。\x地黄当归汤。\x 
当归（一两） 熟地黄（二两） 
上为粗末。作一服。水三升。煎至升半。去滓顿服。 
\x束胎丸\x 
白术 枳壳（去y炒等分） 
上为末。烧饭为丸。如桐子大。每月一日食前服三五十丸。温熟水下。胎瘦易生也。服至产则已。 
产间药 
治胎衣不下。或子死腹中。或血冲上昏闷。或血暴下。及胞干而不能产者。宜服\x半夏汤。\x 
半夏曲（一两半） 桂（七钱半去皮） 大黄（五钱） 桃仁（三十个去皮尖炒） 
上为细末。先服四物汤三两服。次服半夏汤三钱。生姜三片。水一盏。煎去三分。食后。如未效。次服下 
胎丸。 
\x下胎丸\x 
半夏（生） 白敛（各半两） 
上为细末。滴水为丸。如桐子大。食后。用半夏汤下三二丸。续续加至五七丸。如有未效者。须广大其药。 
榆白皮散主之。又不效大圣散主之。有宿热人。宜服人参荆芥散。 
产后药 
治产后经水适断。感于异证。手足牵搐。切牙昏冒。宜\x增损柴胡汤。\x 
柴胡（八钱） 黄芩（四钱半） 人参（三钱） 半夏（三钱） 石膏（四钱） 知母（二钱） 黄 （五钱） 
甘草（四钱炙） 
上为粗末。每服半两。生姜五片。枣四个。水一盏半。煎至一盏。温服清。无时。 
前证已去。次服\x秦艽汤\x。去其风邪。 
秦艽（八钱） 人参（三钱） 防风（四钱半） 芍药（半两） 柴胡（八钱） 黄芩（四钱半） 半夏（三钱） 
甘草（四钱炙） 
上为粗末。每服五七钱。水一盏。煎至七分。温服清无时。二三日经水复行。前证退。宜服荆芥散。小柴 
胡小料中。加荆芥穗五钱。枳壳五钱麸炒去y。同小柴胡汤煎服。三二日后。宜正脾胃之气。兼除风邪。宜服 
\x防风汤。\x 
苍术（四两） 防风（三两） 当归（一两半） 羌活（一两半） 
上为粗末。每服一二两。水三盏。煎至一盏半。取清。续续常服。无时。 
凡胎前之药。无犯胎气。产后变化。并同伤寒坏证。尽从加减四物汤调治。 
治产后腹大坚满。喘不能卧。\x白圣散。\x 
樟柳根（三两） 大戟（二两半） 甘遂（一两炒） 
上为极细末。每服二三钱。热汤调下。取大便宣利为度。此药主水气之胜药也。 
治产后风气在表。面目四肢浮肿。宜加减局方中七圣丸。每服二十丸。白汤下。日加三四丸。以利为度。 
如浮肿喘嗽。加木香槟榔倍之。谓气多浮则肿。如头目昏冒。加羌活川芎。谓多风也。如只浮肿。根据七圣丸本 
方服之。 
治产后日久虚劳。虽日久而脉浮疾者。宜服三元汤。 
柴胡（八钱） 黄芩 人参 半夏（洗） 甘草（炙以上各三钱） 川芎 芍药 熟地黄 当归（各二钱半） 
上为粗末。同小柴胡汤煎服。 
治日久虚劳。微有寒热。脉沉而浮。宜\x柴胡四物汤。\x 
川芎 熟地黄 当归 芍药（各一两半） 柴胡（八钱） 人参 黄芩 甘草 半夏曲（以上各三钱） 
上为粗末。同四物煎服。 
如日久虚劳。针灸小药俱不效者。宜服\x三分散。\x 
白术 茯苓 黄 川芎 芍药 熟地黄 当归（各一两） 柴胡（一两六钱） 黄芩（六钱） 人参（一两六钱） 
半夏（六钱） 甘草（六钱） 
上为粗末。每服一两。水一盏。煎至半盏。温服清。日一服。 
治产后虚劳不能食。宜\x十全散。\x 
白术 茯苓 黄 （各二两） 人参 川芎 芍药 熟地黄 当归（各一两） 桂（一两半） 甘草（一两半炙） 
上 如麻豆。每服半两。水一盏半。入生姜五片。枣三枚。同煎至七分。空心食前温服清。 
凡虚损病者。浅深治有次第。虚损论中详论之。 
治产后诸风。痿挛无力。\x血风汤。\x 
秦艽 羌活 防风 白芷 川芎 芍药 当归 地黄 白术 茯苓（各等分） 
上为细末。一半炼蜜丸如桐子大。一半散。温酒调下丸子五七十丸。甚妙。 
治产后诸积不可攻。当养阴去热。其病自退。宜服\x芍药汤。\x 
芍药（一斤） 黄芩 茯苓（各六两） 
上三味为粗末。每服半两。水煎。日三服。去滓温服。 
治产后儿枕大痛。\x黑白散。\x 
乌金石（烧红醋淬七遍另为细末） 寒水石（烧存性末） 
上二味各等分。另顿放。临服各抄末一钱半。粥饮汤下。痛止便不可服。未止再服。大效。 
治产后不烦而渴。\x桃花散。\x 
新锻石（一两） 黄丹（半钱） 
上细末。渴时冷浆水。调一钱服。 
治产后冲胀。胸中有物状。是噎气不降。\x紫金丹。\x 
代赭石 砺石（各等分） 
上为细末。醋糊为丸。如桐子大。每服三五十丸。酒下。胸中痛。加当归汤下。久服治血癖。 
\x又方\x 
代赭石（一两） 桃仁（三钱炒去皮尖） 大黄（五钱） 
上为末。薄荷水为糊。丸如桐子大。每服三五十丸。温水下无时。 
治脐腹痛不可忍。四物汤一两。加玄胡三钱半。 
治血癖腹痛。及血刺腰痛。四物汤细末二两。加酒煮玄胡细末三两。每服三钱。酒调下。 
治血运血结血聚于胸中。或偏于少腹。或连于肋胁。四物汤四两。倍当归川芎。加鬼箭红花玄胡各一两。 
同为末。如四物汤煎服。取清调没药散服之。 
\x没药散\x 
虻虫（一钱去足羽炒） 水蛭（一钱炒） 麝香（一钱） 没药（三钱） 
上为细末。煎前药调服。血下痛止。只服前药。 
治产后头痛。血虚痰癖寒厥。皆令头痛。加减\x四物汤。\x 
羌活 川芎 防风 香附子（炒） 白芷（以上各一两） 石膏（二两半） 细辛（二钱） 当归（五钱） 
熟地黄（一两） 甘草（五钱） 苍术（一两六钱去皮） 
上为粗末。每服一两。水煎服无时。如有汗者。是气弱头痛 
也。方中加芍药三两。桂一两半。加生姜煎。如痰癖头疼。加半夏三两。茯苓一两半。加生姜煎。如热厥头痛。 
又加白芷三两。石膏三两。知母一两半。寒厥头痛。加天麻三两。附子一两半。生姜煎。 
治产后风虚血眩。精神昏昧。\x荆芥散。\x 
荆芥穗（一两三钱） 桃仁（五钱去皮尖炒） 
上为细末。温水调服三钱。微喘加杏仁（去皮尖炒） 甘草（炒） 各三钱。 
治产前证胎不动。如重物下坠。腹冷如冰。\x立效散。\x 
川芎 当归（各等分） 
上为粗末。每服秤三钱。水二盏。煎至一盏。去滓食前服。 
治如人胎漏。及因事下血。\x枳壳汤。\x 
枳壳（半两） 黄芩（半两） 白术（一两） 
上为粗末。每服五七钱。水一盏。煎至七分。食前空心服。 
治妇人筋骨痛。及头痛脉弦。憎寒如疟。宜服\x风六合汤。\x 
四物汤四两。加羌活防风各一两。 
治妇人血气上冲。心腹肋下闷。宜服\x治气六合汤。\x 
四物四两。加木香槟榔各半两。 
治妇人脐下冷。腹痛腰脊痛。宜服\x玄胡六合汤。\x 
四物内加玄胡苦楝（炒）各一两。 
治妇人气充经脉。月事频并。脐下痛。宜\x芍药六合汤。\x 
四物内倍加芍药。 
治妇人经事欲行。脐腹绞痛。宜服\x八物汤。\x 
四物内。加玄胡苦楝各一两。槟榔木香各半两。 
治妇人经水过多。别无余证。 
四物内。加黄芩白术各一两。 
治妇人经水涩少。 
四物内。加葵花煎。 
治妇人虚劳气弱。喘嗽胸满。宜\x气六合汤。\x 
四物内。加浓朴一两。（制） 枳实半两。（炒） 
以上煎法。并同四物服之。 
四物主治法 
熟地黄 补血。如脐下痛。非熟地黄不能除。此通肾经之药也。 
川芎 治风。泻肝木。如血虚头痛。非芎不能除去。此通肝经之药也。 
芍药 和血理脾。治腹痛非芍药不能除。此通脾经之药也。 
当归 和血。如血刺痛。非当归不能除。此通心经之药也。 
以上四味治法。如前一证。于四物汤中。各加二味用之。如少腹痛。四物汤四两。加玄胡苦楝各一两。经 
水暴多。四物四两。加黄连黄芩各一两。如腹痛者只加黄连。如夏月用不去黄芩。经水如黑豆水。加黄连黄芩 
各一两。如经水少而血色和者。四物四两。加熟地黄当归各一两。如经水适来适断。往来寒热者。先服小柴胡。 
以去其寒热。后以四物汤调治之。如寒热不退。勿服四物。是谓变证。表邪犹存。不能效也。根据前论中变证。 
随证用药调治之。 
治妇人血积。\x增损四物汤。\x 
四物内。加广术京三棱桂干漆。皆根据法制。各加一两。如四物煎服。 
治妇人产后血昏血崩。月事不调。远年干血气。皆治之。名曰\x红花散。\x 
干荷叶 牡丹皮 当归 红花 蒲黄（炒） 
上各等分。为细末。每服半两。酒煎和滓温服。如衣不下。另末榆白皮。煎汤调半两立效。 
治妇人恶物不下。 
当归（炒） 芫花（炒） 
上细末。酒调三钱。又好墨醋碎末之。小便酒调下妙。 
又治胎衣不下。蛇退皮（炒焦）细末二钱。酒调下。 
诸见血无寒。衄血下血吐血溺血。皆属于热。但血家证。皆宜服此药。\x生地黄散。\x 
生地黄 熟地黄 枸杞子 地骨皮 天门冬 黄 芍药 甘草 黄芩 
上各等分同 。每服一两。水一盏半。煎至一盏。去滓温服。脉微身凉恶风。每一两加桂半钱。吐血者多 
有此证。 
治衄血不止。\x麦门冬饮子。\x 
麦门冬 生地黄 
上等分 。每服一两。煎服。又衄血先朱砂蛤粉。次木香黄连。大便结下之。大黄芒硝甘草生地黄。溏软。 
栀子黄芩黄连。可选用。 
带下附 
论曰。赤者热入小肠。白者热入大肠。原其本也。皆湿热结于脉。故津液涌溢。是为赤白带下。本不病。 
缘五脉经虚。结热屈滞于带。故女子脐下 痛而绵绵。阴器中时下也。故经曰。任脉为病。男子内结七疝。女子 
带下瘕聚。王注曰。任脉自胞上过带脉。贯于脐上。故男子内结七疝。女子带下。带脉起于季胁章门。如束带状。 
今湿热冤结不散。故为病也。经曰。脾传之肾。病名曰疝瘕。少腹冤热而痛。出白。一名曰蛊。所以为带下冤 
屈也。冤结也。屈滞而病热不散。先以十枣汤下之。后服苦楝丸大玄胡散调下之。热去湿除。病自愈也。如女子 
不月。先泻心火。血自下也。内经曰。二阳之病发心脾。有不得隐曲。故女子不月。其传为风消。王注曰。大 
肠胃发病也。心脾受之。心主血。心病则血不流。脾主味。脾病则味不化。味不化则精不足。精血不 
足。故其证不能已。亏则风邪胜而真气愈消也。又经曰。月事不来者。胞脉闭也。胞脉属于心。而络于胞中。 
今气上迫。心气不得下通。故月事不来。先服降心火之剂。后服局方中五补丸。后以卫生汤。治脾养血气也。 
\x苦楝丸\x 治妇人赤白带下。 
苦楝（碎酒浸） 茴香（炒） 当归 
上等分为细末。酒糊丸。如桐子大。每服三五十丸。空心酒下。腰腿痛疼。四物四两。加羌活防风各一两。 
\x卫生汤\x 
当归 白芍药（各三两） 黄 （三两） 甘草（一两） 
上为粗末。每服半两。水二盏。煎至一盏。去滓温服空心。如虚者。加人参一两。 



<目录>卷下

<篇名>大头论第三十（雷头风附）

属性：夫大头病者。是阳明邪热太甚。资实少阳相火而为之也。多在少阳。或在阳明。或传太阳。视其肿势在何 
部分。随经取之。湿热为肿。木盛为痛。此邪见于头。多在两耳前后先出。皆主其病也。治之大不宜药速。 
速则过其病所。谓上热未除。中寒复生。必伤人命。此病是自外而之内者。是血病。况头部分受邪。见于无形 
迹之部。当先缓而后急。先缓者。谓邪气在上。着无形之分部。既着无形。无所不至。若用重剂速下过其病难已。 
虽用缓药。若急服之。或食前。或顿服。皆失缓体。则药不能除病。当徐徐浸渍无形之邪也。或药性味形体拟 
象。皆要不离缓体是也。且后急者。谓缓剂已泻。邪气入于中。是到阴部。染于有形质之所。若不速去。则损 
阴也。此终治却为客邪。当急去之。是治客以急也。且治主当缓者。谓阳邪在上。阴邪在下。各本家病也。若 
急治之。不能解纷而益乱也。此故治主当缓。治客以急 
者。谓阳分受阴邪。阴分受阳邪。此客气急除去之也。假令少阳阳明为病。少阳为邪。出于耳之前后也。阳 
明为邪者。首大肿是也。先以黄芩黄连甘草汤。通炒过 煎。少少不住服。或剂毕。再用大黄煨。鼠粘子新瓦上 
炒香。煎药成去滓。内芒硝。俱各等分。亦时时呷之。无令饮食在前。得微利。及邪气已。只服前药。如不已。 
再同前次第服之。取大便利。邪气即止。如阳明渴者。加石膏。如少阳渴者。加栝蒌根。阳明行经升麻芍药葛根 
甘草。太阳行经。羌活防风之类。 
雷头风附 
夫治雷头者。诸药不效。为与证不相对也。夫头者。震卦主之。震仰盂。故予制药内加荷叶。谓象其震之 
形。其色又青。乃述类象形也。当煎局方中\x升麻汤。\x 
升麻（一两） 苍术（一两） 荷叶（一个全者） 
上为细末。每服五钱。水一盏。煎七分。温服食后。或烧全荷叶一个。研细调煎药服。亦妙。 
耳论附 
论曰。耳者盖非一也。以窍言之。是水也。以声言之。金也。以经言之。手足少阳俱会其中也。有从内不 
能听者主也。有从外不能入者经也。有若蝉鸣者。有若钟声者。有若火 状者。各随经见之。其间虚实不可 
不察也。假令耳聋者肾也。何谓治肺。肺主声。鼻塞者肺也。何谓治心。心主臭。如推此法。皆从受气为始。 
肾受气于巳。心受气于亥。肝受气于申。肺受气于寅。脾王四季。此法皆长生之道也。 



<目录>卷下

<篇名>小儿斑疹论第三十一

属性：论曰。斑疹之病。其状各异。疮发 肿于外。属少阳三焦相火。谓之斑。小红靥行于皮肤之中不出者。 
属少阴君火也。谓之 
疹。凡显斑证者。若自吐泻者。慎勿治。则多吉。谓邪气上下皆出也。大凡疮疹。首尾皆不可下。恐妄动而生 
变。此谓少阳通表宜和之也。当先安其里以解毒。次微发之。安里解毒者。谓能安和五脏。防风汤是也。如大 
便不秘。次微发之。微发之药。钱氏方中甚多。宜选用之。如大便过秘。宜微利之。当归丸枣变百祥丸是也。 
初知是斑疹。若便发之。令斑并出。小儿难禁。是使别生他证也。首尾不可下者。首曰上焦。尾曰下焦。若已 
吐利。不可下也。便宜安里药三五服。如能食大便秘者内实。宜微疏利之。若内虚而利者。宜安里药三五服。 
末后一服。调微发之药服之。大抵用安里之药多。发表之药少。秘则微疏之。邪气不并出。能作番次。使小儿 
易禁也。身温者顺。身凉者逆。则宜服防风汤以和之。 
\x防风汤\x 
防风（一两） 地骨皮 黄 芍药 枳壳 荆芥穗 牛蒡子（以上各半两） 
上为细末。温水调下。或为粗末。煎服二三钱。更妙。 
治大便秘而内实能食。宜\x当归丸。\x 
当归（五钱） 黄连（二钱半） 大黄（二钱） 甘草（一钱炙） 
先将当归熬作膏子。入药三味为丸。渐次服十丸。妙。 
治斑疹大便秘结。\x枣变百祥丸。\x 
大戟（去骨一两） 枣（三个去核） 
上二味。用水一碗。煎至水尽为度。去大戟不用。将枣焙干。可和剂旋丸。从少至多。以利为度。 
五脏病各有所见证 
热则从心。寒则从肾。嗽而气上则从肺。风从肝。泻从脾。假令泻见嗽而气上。脾肺病也。泻白益黄散合 
而服之。又宜黄芩浓朴汤白术浓朴汤。谓脾苦湿肺苦燥气则上逆也。其证先泻。 
又兼面色黄。肠鸣呦呦者是也。如见渴热多者。当服浓朴汤。不渴热少者。当服白术浓朴汤。其他五胜若有兼 
证。皆如此类。然更详后说。四时经移用药。 
假令春分前。风寒也。宜用地黄羌活防风。或地黄丸及泻青丸相间服之。春分后。风热也。宜用羌活防风 
黄芩。或泻青丸用导赤散下之。立夏之后。热也。用三黄丸导赤散。夏至后。湿热也。宜导赤泻黄散合而服之。 
或黄芩甘草白术茯苓之类。为胜湿之药。立秋后。宜用益黄散泻白散。陈皮浓朴人参木香之类。秋分后。用泻白 
散。立冬之后。地黄丸主之。谓肾不受泻也。大凡小儿斑疹。已发有疮有声音者。乃形病气不病也。无疮无声 
音者。乃气病形不病也。有疮而无声音者。是形气俱病也。后一证。当清利肺气。八风汤或凉膈散。大黄芒硝 
亦可。或如圣汤加大黄。或八味羌活汤加大黄。此是春时发斑。谓之曰风斑耳。疮疹者。内经云。痛痒疮疡。 
皆属心火。斑子者。是相君行命三焦真阳气之所作也。若气入肺。变脓胞。入肝为水胞。自病为斑。心乃君火。 
入于皮作瘾疹。为肺主皮毛。心不害肺金。此乃君之德也。未疮而发搐。乃外感寒邪内发心热而发搐。用茶汤 
下解毒丸。或犀角地黄汤主之。已发便稠密。情势如针头者。当轻发其表凉其内。连翘升麻汤主之。若斑已发 
稠密甚而微喘。饮水有热证。当以去风药微下之。若出不快。清便自调。知为在表不在里。当微发之。升麻葛 
根汤主之。若有干黑陷身不大热。大小便涩。则知热在内。当煎大黄汤。下宣风散。身表大热者。表证未罢。 
不可利大便。若斑疹已出。见小热小便不利者。当利小便。已发后有余毒不散。为复有身热痈疮之类。当用解 
毒之药。 



<目录>卷下

<篇名>药略第三十二（针法附）

属性：羌活（治支节痛太阳经风药也） 防风（疗风通用） 甘草（和中调诸药） 
肉桂（通气助阳） 桂枝（闭汗和表） 麻黄（发太阳太阴经汗） 桃仁（滋血破血） 黄芩（泻肺气） 
雄黄（去风） 白芷（治正阳明头痛） 知母（泄肾火助阴） 石膏（泻肺火是阳明大凉药） 半夏（去痰） 
柴胡（治少阳厥阴寒热往来） 芍药（止腹痛安太阴） 人参（补气和中） 瓜蒂（治湿在上头去中脘痰涎吐药） 
赤豆（利小便） 杏仁（润肺除嗽） 苍术（温中去湿热强胃） 草乌头（热行经） 南星（治风痰须用） 
天麻（治头风） 神曲（消食强胃） 白术苍术同功 陈皮（益气） 枳实（治心下痞） 枳壳（利胸中气消痞） 
黄连（泄心火） 白茯苓（止渴利小便太阴经药） 苦葶苈（泻肺火） 桔梗（治咽喉痛利肺气） 大黄（泄实热） 
浓朴（治胀满浓肠） 黄 （止汗治诸气虚不足） 槟榔（破气下行） 荆芥（清利头目） 乌梅肉（助脾收胃饮食） 
沉香（益气和神） 肉豆蔻（治大肠肠滑） 附子（补命及心火） 朴硝（寒咸去燥） 栀子（除烦利气行小便） 当 
归（补三阴血不足） 川芎（太阳头痛） 地黄（补肾真阴不足脐下痛） 萆 （补肾不足） 杜仲（壮筋骨两全） 
牛膝（补筋益脾） 苁蓉（益阳道及命门火衰） 沙苑蒺藜（补肾水真阴） 破故纸（补命门不足） 五味子 
（补五脏气不足） 巴豆（去湿痰药） 细辛（少阴头痛不足） 升麻（阳明经和解药） 蛇蜕（去皮肤风燥） 
茴香（利小便补肾去湿寒助阳） 苦楝子（去小腹痛） 广术（去积聚） 干姜（益气和中） 生地黄（凉血） 
没药（除血痛和血之胜药也） 地榆（治下部有血） 泽泻（治少阴不渴而小便不利及膀胱中有留垢） 
真假形金木水火土 
深浅色青赤黄白黑 
急缓性寒热温凉平 
浓薄味辛酸咸苦甘 
润枯体虚实轻重中 
轻枯虚薄缓浅假宜上。浓重实润深真急宜下。其中平者宜中。余形色性味。皆随脏腑所宜。此处方用药之 
大概耳。知此者用心。则思过半矣。 
流注针法 
心痛脉沉。肾经原穴。弦。肝经原穴。涩。肺经原穴。浮。心经原穴。缓。脾经原穴。 
腰痛 身之前足阳明原穴。（冲阳）身之后足太阳原穴。（京骨）身之侧足少阳原穴。（丘墟） 
针之最要 
两胁痛。针少阳经丘墟。心痛。针少阴经太溪涌泉。及足厥阴原穴。腰痛不可忍。针昆仑及刺委中出血。 
太阳喘满痰实。口中如胶。针太溪穴。哕呕无度。针手厥阴大陵穴。头痛不可忍。针足厥阴太阳经原穴。热无 
度不可止。刺陷骨穴出血。骨热不可治。前板齿干燥。当灸百会大椎。小肠疝痛。当刺足厥阴肝经太冲穴。 
血不止。鼻衄。大小便皆血。血崩。当刺足太阴井隐白。喉闭。刺手足少阳井。并刺少商。及足太阴井。大烦 
热。昼夜不息。刺十指间出血。谓之八关大刺。目疾睛痛欲出。亦大刺八关。百节疼痛。实无所知。三棱针刺 
绝骨出血。 
眼大 痛。刺手太阳井穴少泽。 
小 痛。刺少阳井穴关冲。 
阴头中痛不可忍者。卒疝也。妇人阴中痛。皆刺足厥阴井大敦穴。 



<目录>卷下

<篇名>附∶素问元气五行稽考

属性：珞 子云。天元一气。定侯伯之迁荣。盖论元气也。许员曰。木瘦金方火尖水肥土浓。盖论五行以元气为 
根。富贵寿夭系之。由有 羸而寿考。亦有壮盛而暴亡。元气固藏则 羸而无害。及其散漫。则壮盛而愈危。 
是以元气为根本。五行为枝叶。夫元气者。兑之位也。元始之祖。先天地生。圆而无隙。寂而不动。感而遂通。 
虚而生神。干体成焉。干为天。天一生水。故一水二火三木四金五土。五行形焉。四方之民。均受元气一也。 
及其生 
焉。各类五行。形体殊异。是故西北之民。金水象。金方水肥。人方正肥浓。东南之人。木火象。木瘦火尖。 
人多瘦长尖小。北人肥。南人瘦。理宜然也。北人赋性沉浓。体貌肥。上长下短。头骨大。腰骨小。此本体也。 
若光明磊落。见机疾速。腰背丰隆者。元气固藏。富贵寿考。坎中藏真火升真水而为雨露也。南人赋性急暴。 
体貌尖瘦。下长上短。头骨偏。腰骨软。此本体也。若宽大度。机谋详缓。脑额圆耸。元气固藏。富贵寿考。 
离中藏真水降真火而为利气也。又有南人似北人。北人似南人。不富则贵。以此推之。要在察元气。观五行。 
分南北。定寿夭。则攻守有方。调养有法。不妄药人也。亦犹有刑曹总其权。使执法者不私。巡禁者申具禁。使 
出涂者不扰。朝廷在于上。明赏罚于百官。施利气于万民。故君得以尊。无为而治。天下和平。灾害不生。君 
臣和于上。百官和于朝。万民和于下。庶物和于野。驯而行之于万年计也。医者明方术。制法度。以疗民病。 
养性之药。防其渐也。犹巡尉也。治病之药。减其毒。犹守令也。保命之药。济其弱。犹曹宪也。延年之药。 
防其危。犹朝廷也。良工总其要。明虚实于三部。调和气于百骸。故心得以宁。神得以清。则四大和平。疾患 
不生。神气和于上。五脏和于中。步履和于下。脉络和于体。驯而行之。不死之道也。人之生也。自幼而至壮。 
自壮而老。血气盛衰。其各不同。不可一概治之。六岁至十六岁者。和气如春。日渐滋长。内无思想之患。外 
无爱慕之劳。血气未成。不胜寒暑。和之违也。肤腠疏薄。易受感冒。和之伤也。父母爱之。食饮过伤。其治 
之之道。节饮食。适寒暑。宜防微杜渐。行巡尉之法。用养性之药。以全其真。二十岁至五十岁。和气如夏。 
精神鼎盛。内有思想之患。外有爱慕之劳。血气方刚。不畏寒暑。和之违也。劳伤筋骨。冒犯八邪。和之伤也。 
以酒为浆。醉以入房。其治之之道。辨八邪。分劳佚。行守令之法。宜治病之药。当减其 
毒。以全其真。五十岁至七十岁者。和气如秋。精耗血衰。血气凝泣。思虑无穷。形体伤惫。和之违也。百骸 
疏漏。风邪易乘。和之伤也。风雨晦明。饮食迟进。其治之之道。顺神养精。调腑和脏。行宪曹之权。施赈济 
之法。守令内恤。巡尉外护。宜保命之药以全其真。七十岁至百岁者。和气如冬。五脏空洞。犹蜕之蝉。精神 
浮荡。筋骨沮弛。和之违也。触物易伤。衣饮浓薄。和之伤也。大寒振栗。大暑煎燔。其治之之道。餐精华。 
处奥庭。行相传之道。燮理阴阳。周流和气。宜延年之药。以全其真。夫如是则调御中节。治疗得宜。阴阳协 
和。荣卫流畅。凡厥有生。同跻寿域矣乎。 



<目录>卷下\附∶素问元气五行稽考

<篇名>诸吐方法

属性：仲景云。伤寒三四日。邪气未传于里。其邪气在上。用瓜蒂散吐而瘥。岂可俟其汗。又云伤寒六七日。胸 
中微痞。不欲言。懊 昏眩。无下证。仲景用栀子豉汤吐之。立可。又忽然中风。不知人事。亦不须汗。喉中 
呷咂之声。用稀涎散吐之。亦可。又有小儿惊风潮搐。手足掣缩。用验命散吐之。又云风头痛。经云若不吐涎。 
久则瞽目而不治。用瓜蒂散吐之。三吐而瘥。又暴嗽风涎上壅。咽噎不利。用茶调散吐之。 
又阳痫久不愈。未成痴呆。用导涎散吐之。 
又阴痫。用二圣散吐之。 
又膏粱之人。食物多食生脍。胸中不下。化虫伏于胸中。胸膈不快。噎食不下。用藜芦散吐之。 
又久病患胁痛。诸药莫能治。用独圣散加蝎梢半钱吐之。 
诸痫不时发作。不知人事。用半生半熟汤吐之。 
暗风病久不瘥。发过如故。用郁金散吐之。 
疟久不瘥。发寒热无时。用常山散吐之。 
蛟龙瘕痛。腹胀如蛊。用球糖散吐之。 
人初患伤食。或用冷身腹闷乱。身热见食则 。用赤小豆散吐之。 
妇人筋挛骨痛。用神应散吐之。 
或曰。筋病吐之何为。答曰。木郁达之。所谓达者。令其条达也。或又有打扑坠堕。先吐之用金花散。后下 
之用承气汤。盖承者顺也。 
偏枯证。半身不遂是也。用追风散吐之。须风后有目疾。眼有半明。可救之。用防风汤吐之。 
小儿上喘潮热。先用蔚金散吐之。后用镇庭散下之。立效。 
治颠狂病久不已。用三圣散吐之。后大下之。 
诸风掉摇强直。不知人事。便可悬豆膏。涎出立效。 
胸膈满闷。背痛或臂痛。可先用祛风汤吐之。后服乌药散。疠风或疮疡恶疮。便用二圣散吐之。后服苦参 
丸。 
诸厥气厥中风不省人事。便用神圣散膏。鼻内灌之。吐出涎立效。 
破伤风。牙关紧急。角弓反张。便与神圣散吐之。后汗之下之效。三法俱用之。 
又有人患蛟龙瘕痛。久不愈欲死。用球糖膏吐之。吐出其物形如蜥蜴。长七八寸。立可。 
吐法者。上古高医用之。今庸下之流。止看诸方。不知治法。不识病源。即不行圣人之法。去圣远矣。 
可不恐欤。 



<目录>卷下\附∶素问元气五行稽考

<篇名>治黄肿

属性：诗曰∶白酒煎飞面。青矾百草霜。根据方炮制作。消却几多黄。 
绿矾（四两） 五倍子 百草霜（一两） 木香（二钱） 
上为细末。用酒煎飞面为丸。如梧桐子大。每服五丸。空心酒下。二三服。 
又方。平胃散四两。青矾二两。醋糊为丸。米饮下。 
又方。平胃散乌沉汤。四两青矾。二两酒。糊为丸。 
又方。好川当归四两。用浮子酒浸七日。青矾四两。制 赤色成珠子。为细末。百草霜三两。同研细。用 
当归酒同研细为丸。如梧桐子大。每服五丸至七丸。服后一月。黄去立效。此方祖传七世。 
治诸气肿。茯苓散。 
芫花（醋拌炒） 泽泻 郁李仁 甜葶苈 汉防己 本（各二钱半） 陈皮（去白） 白茯苓 白槟榔 
瞿麦（各半两） 滑石 大戟（各七钱半） 
上为细末。每服一钱。浓煎双白皮汤。空心调下。取下碧绿水。如烟羊脂即效。如未尽。隔日又服。肿消 
不服。忌食盐一百日。 
治 疮方烂至胸前。两腋下有块。如茄子大。或牵至两肩上。四五年不能痊者。并皆治之。其验如神。常 
州府武进县朱守仁传。其项不能回头。数日减可。始看疮烂破胸前者。用荆芥根下段。 碎煎沸。待温洗疮。 
良久看疮烂破处紫黑。用针刺一一出血。再洗三四次。 
上真芝麻油将樟脑、雄黄为细末。用油调。鸡翎扫疮上。以出水下。次日再洗。仍用前药扫。三日又用韭 
菜地上蚯蚓粪。五更早晨收。作圆虎口大。用炭火上烧 红。取出净碾为末。每一丸。添乳香没药轻粉各半钱 
少些。穿山甲九片。 红色为末。合用芝麻油调敷患处。其妙如神。 
千金漏芦汤加鸡心槟榔 
点眼神效紫金膏 
轻粉 雄黄 铜青 川芎 龙脑 麝香 黄连 青盐 海螵蛸 当归 砂 乳香 血蝎（以上净五分） 
朱砂 硼砂（各三钱） 没药（一钱） 炉甘石（二两童便制七次） 黄丹（二两） 白丁香（二分） 
先将十九味。乳制极细无声。 
白砂蜜一斤。先将黄连末熬。后下炉甘石黄丹。用槐枝搅不住手。煎如紫色。用瓷器盛。用油纸七片封口。 
窖土内去火。七日方用。神效。 

