<篇名>饮膳正要
书名：饮膳正要
作者：忽思慧  
朝代：元  
年份：公元1314-1320年  



<目录>

<篇名>御制《饮膳正要》序

内容：朕惟人物皆禀天地之气以生者也。然物又天地之所以养乎人者，苟用之失其所以养，则 
至于残害者有矣。如布帛菽粟鸡豚之类，日用所不能无，其为养甚大也。然过则失中，不及 
则未至，其为残害一也。其为养甚大者尚然，而况不为养而为害之物，焉可以不致其慎哉！ 
此特其养口体者耳。若夫君子动息威仪，起居出入，皆当有其养焉，又所以养德也。尝观前 
元《饮膳正要》一书，其所以养口体、养德之要，无所不载，盖当时尚医所论著。其执艺事 
，以致忠爱，虽深于圣贤之道者不外是也。夫善莫大于取诸人，取诸人以为善，大舜所先肆 
。朕嘉是书而用之，以资摄养之助，且锓诸梓，以广惠利于人，亦庶几乎，好生之仁。虽然 
生禀于天，非人之所能为，若或戕之，与立严墙之下者同，有不由于人乎！故此非但摄养之 
助，而抑顺受其正之大助也。 
\x景泰七年四月初一日\x 
臣闻古之君子善修其身者，动息节宣以养生，饮食衣服以养体，威仪行义以养德，是故 
周公之制礼也。天子之起居、衣服、饮食，各有其官，皆统于冢宰，盖慎之至也。今上皇帝 
，天纵圣明，文思深远，御延阁，阅图书，旦暮有恒，则尊养德性，以酬酢万几，得内圣外 
王之道焉。于是赵国公臣常普兰奚，以所领膳医臣忽思慧所撰《饮膳正要》以进。其言曰∶ 
昔世祖皇帝，食饮必稽于本草，动静必准乎法度，是以身跻上寿，贻子孙无疆之福焉。是书 
也，当时尚医之论著者云，噫！进书者可谓能执其艺事，以致其忠爱者矣。是书进上，中宫 
览焉。念祖宗卫生之戒，知臣下陈义之勤，思有以助圣上之诚身，而推其仁民之至意。命中 
政院使臣拜住刻梓而广传之。兹举也，盖欲推一人之安，而使天下之人举安；推一人之寿， 
而使天下之人皆寿。恩泽之浓，岂有加于此者哉！书之既成，大都留守臣金界奴传敕命臣集 
序其端云。臣集再拜稽首而言曰∶臣闻《易》之《传》有云∶“大哉干元，万物资始”，“ 
至哉坤元，万物资生”；天地之大德，不过生生而已耳。今圣皇正统于上，干道也；圣后顺 
承于中，坤道也。乾坤道备，于斯为盛，斯民斯物之生于斯时也，何其幸欤！愿扬言之，使 
天下后世有以知。夫高明博浓之可见如此，于戏休哉。 
\x天历三年五月朔日谨序\x 
\x奎章阁侍书学士翰林直学士中奉\x 
\x大夫知制诰同修国史臣虞集 撰\x 
伏睹国朝，奄有四海，遐迩罔不宾贡。珍味奇品，咸萃内府，或风土有所未宜，或燥湿 
不能相济，倘司庖厨者，不能察其性味而概于进献，则食之恐不免于致疾。钦惟世祖皇帝圣 
明，按《周礼・天官》有医师、食医、疾医、疡医，分职而治。行依典故，设掌饮膳太医四 
人。于本草内选无毒、无相反，可久食，补益药味，与饮食相宜，调和五味，及每日所造珍 
品，御膳必须精制。所职何人，所用何物，进酒之时，必用沉香木、沙金、水晶等盏。斟酌 
适中，执事务合称职。每日所用，标注于历，以验后效。至于汤煎、琼玉、黄精、天门 
冬、 
苍术等膏，牛髓、枸杞等煎，诸珍异馔，咸得其宜。以此世祖皇帝圣寿延永无疾。恭惟皇帝 
陛下自登宝位，国事繁重，万机之暇，遵依祖宗定制，如补养调护之术，饮食百味之宜，进 
加日新，则圣躬万安矣。臣思慧自延 年间选充饮膳之职，于兹有年，久叨天禄，退思无以 
补报，敢不竭尽忠诚，以答洪恩之万一。是以日有余闲，与赵国公臣普兰奚，将累朝亲侍进 
用奇珍异馔，汤膏煎造，及诸家本草，名医方术，并日所必用谷肉果菜，取其性味补益者 
，集成一书，名曰《饮膳正要》，分为三卷。本草有未收者，今即采摭附写。伏望陛下恕其 
狂妄，察其愚忠，以燕闲之际，鉴先圣之保摄，顺当时之气候，弃虚取实，期以获安，则圣 
寿跻于无疆，而四海咸蒙其德泽矣。谨献所述《饮膳正要》一集，以闻，伏乞圣览下情，不 
胜战栗激切屏营之至。 
\x天历三年三月三日饮膳太医臣忽思慧进上\x 
天之所生，地之所养，天地合气，人以禀天地气生，并而为三才。三才者，天地人。人 
而有生，所重乎者心也。心为一身之主宰，万事之根本，故身安则心能应万变，主宰万事， 
非保养何以能安其身。保养之法，莫若守中，守中则无过与不及之病。调顺四时，节慎饮食 
，起居不妄，使以五味调和五脏。五脏和平则血气资荣，精神健爽，心志安定，诸邪自不能 
入，寒暑不能袭，人乃怡安。夫上古圣人治未病不治已病，故重食轻货，盖有所取也。故云 
∶食不厌精，脍不厌细。鱼馁肉败者，色恶者，臭恶者，失饪不时者，皆不可食。然虽食 
饮，非圣人口腹之欲哉！盖以养气养体，不以有伤也。若食气相恶则伤精，若食味不调则损 
形 
。形受五味以成体，是以圣人先用食禁以存性，后制药以防命。盖以药性有大毒，有大毒者 
治病，十去其六；常毒治病，十去其七；小毒治病，十去其八；无毒治病，十去其九。然后 
谷肉果菜，十养一仅之，无使过之，是以伤其正。虽饮食百味，要其精粹，审其有补益助养 
之宜，新陈之异，温凉寒热之性，五味偏走之病。若滋味偏嗜，新陈不择，制造失度，俱皆 
致疾。可者行之，不可者忌之。如妊妇不慎行，乳母不忌口，则子受患。若贪爽口而忘避忌 
，则疾病潜生，而中不悟，百年之身，而忘于一时之味，其可惜哉！孙思邈曰∶谓其医者， 
先晓病源，知其所犯，先以食疗，不瘥，然后命药，十去其九。故善养生者，谨先行之。摄 
生之法，岂不为有裕矣。 



<目录>卷第一\三皇圣纪

<篇名>太昊伏羲氏

内容：风姓之源，皇熊氏之后。生有圣德，继天而王，为万世帝王之先。位在东方，以木德王 
，为苍精之君。都陈时，神龙出于荣河，则而画之为八卦。造书契，以代结绳之政，立五常 
，定五行，正君臣，明父子，别夫妇之义，制嫁娶之理。造屋舍，结网 ，以佃渔，服牛乘 
马，引重致远。取牺牲，供祭祀，故曰伏羲氏。治天下一百一十年。 



<目录>卷第一\三皇圣纪

<篇名>炎帝神农氏

内容：姜姓之源，烈山氏之后。生有圣德，以火承木，位在南方，以火德王，为赤精之君。时 
民众茹草饮水，采树木之实，而食蠃 之肉，多生疾病，乃求可食之物，尝百草，种五谷， 
以养民众。日中为市。作陶冶，为斧斤，造耒耜，教民耕稼，故曰神农。都曲阜。治天下一 
百二十年。 



<目录>卷第一\三皇圣纪

<篇名>黄帝轩辕氏

内容：姬姓之源，有熊国君少典之子。生而神灵，长而聪明，成而登天。以土德王，为黄精之 
君，故曰黄帝。都涿鹿。受河图，见日月星辰之象，始有星官之书。命大挠探五行之情，占 
斗罡所建，始作甲子；命容成作历；命隶首作算数；命伶伦造律吕；命岐伯定医方。为衣冠 
以表贵贱，治干戈，作舟车，分州野，治天下一百年。 



<目录>卷第一

<篇名>养生避忌

内容：夫上古之人，其知道者，法于阴阳，和于术数，食饮有节，起居有常，不妄作劳，故能 
而寿。今时之人不然也，起居无常，饮食不知忌避，亦不慎节，多嗜欲，浓滋味，不能守中 
，不知持满，故半百衰者多矣。夫安乐之道，在乎保养，保养之道，莫若守中，守中则无过 
与不及之病。春秋冬夏，四时阴阳，生病起于过与，盖不适其性而强。故养生者，既无过耗 
之弊，又能保守真元，何患乎外邪所中也。故善服药者，不若善保养，不善保养，不若善服 
药。世有不善保养，又不能善服药，仓卒病生，而归咎于神天乎！善摄生者，薄滋味，省思 
虑，节嗜欲，戒喜怒，惜元气，简言语，轻得失，破忧阻，除妄想，远好恶，收视听，勤内 
固，不劳神，不劳形，神形既安，病患何由而致也。故善养性者，先饥而食，食勿令饱，先 
渴而饮，饮勿令过。食欲数而少，不欲顿而多。盖饱中饥，饥中饱，饱则伤肺，饥则伤气。 
若食饱，不得便卧，即生百病。 
凡热食有汗，勿当风，发痉病，头痛，目涩，多睡，夜不可多食，卧不可有邪风。 
凡食讫温水漱口，令人无齿疾、口臭。汗出时，不可扇，生偏枯。勿向西北大小便。勿 
忍大小便，令人成膝劳、冷痹痛。勿向星辰、日月、神堂、庙宇大小便。夜行，勿歌唱大叫 
。一日之忌，暮勿饱食；一月之忌，晦勿大醉；一岁之忌，暮勿远行；终身之忌，勿燃灯 
房事。服药千朝，不若独眠一宿。如本命日，及父母本命日，不食本命所属肉。 
凡人坐，必要端坐，使正其心；凡人立，必要正立，使直其身。立不可久，立伤骨；坐 
不可久，坐伤血。行不可久，行伤筋；卧不可久，卧伤气。视不可久，视伤神；食饱勿洗头 
，生风疾。如患目赤病，切忌房事，不然令人生内障。沐浴勿当风，腠理百窍皆开，切忌邪 
风易入。不可登高履险，奔走车马，气乱神惊，魂魄飞散。 
大风、大雨，大寒、大热，不可出入妄为。口勿吹灯火，损气。 
凡日光射，勿凝视，损人目。勿望远，极目观，损眼力。坐卧勿当风、湿地。夜勿燃灯 
睡，魂魄不守。昼勿睡，损元气。食勿言，寝勿语，恐伤气。 
凡遇神堂、庙宇，勿得辄入。 
凡遇风雨雷电，必须闭门，端坐焚香，恐有诸神过。怒不可暴，怒生气疾、恶疮。远 
唾不如近唾，近唾不如不唾。虎豹皮不可近肉铺，损人目。 
避色如避箭，避风如避仇，莫吃空心茶，少食申后粥。 
古人有云∶入广者，朝不可虚，暮不可实。然不独广，凡早皆忌空腹。古人云∶烂煮面 
，软煮肉，少饮酒，独自宿。古人平日起居而摄养，今人待老而保生，盖无益。 
凡夜卧，两手摩令热，揉眼，永无眼疾。凡夜卧，两手摩令热，摩面，不生疮 。一呵 
十搓，一搓十摩，久而行之，皱少颜多。凡清旦，以热水洗目，平日无眼疾。凡清旦刷牙， 
不如夜刷牙，齿疾不生。凡清旦盐刷牙，平日无齿疾。凡夜卧，被发梳百通，平日头风少。 
凡夜卧，濯足而卧，四肢无冷疾。盛热来，不可冷水洗面，生目疾。 
凡枯木大树下，久阴湿地，不可久坐，恐阴气触人。立秋日，不可澡浴，令人皮肤粗糙 
，因生白屑。常默，元气不伤；少思，慧烛内光；不怒，百神安畅；不恼，心地清凉；乐不 
可极，欲不可纵。 



<目录>卷第一

<篇名>妊娠食忌

内容：上古圣人有胎教之法，古者妇人妊子，寝不侧，坐不边，立不跸。不食邪味，割不正不 
食，席不正不坐，目不视邪色，耳不听淫声，夜则令瞽诵诗，道正事，如此则生子形容端正 
，才过人矣。故太任生文王，聪明圣哲，闻一而知百，皆胎教之能也。圣人多感生，妊娠故 
忌见丧孝、破体、生理残障、贫穷之人；宜见贤良、喜庆、美丽之事。欲子多智，观看鲤鱼、孔 
雀；欲子美丽，观看珍珠、美玉；欲子雄壮，观看飞鹰、走犬。如此善恶犹感，况饮食不知 
避忌乎。 
妊娠所忌∶食兔肉，令子无声缺唇。食山羊肉，令子多疾。食鸡子、干鱼，令子多疮。 
食桑椹、鸭子，令子倒生。食雀肉，饮酒，令子心淫情乱，罔顾羞耻。食鸡肉、糯米，令子 
生寸白虫。食雀肉、豆酱，令子面生 黯。食鳖肉，令子项短。食驴肉，令子延月。食冰浆 
，绝产。食骡肉，令子难产。 



<目录>卷第一

<篇名>乳母食忌

内容：凡生子择于诸母，必求其年壮，无疾病，慈善，性质宽裕，温良详雅，寡言者，使为乳 
母。子在于母资乳以养，亦大人之饮食也。善恶相习，况乳食不遂母性。若子有病无病，亦 
在乳母之慎口。如饮食不知避忌，倘不慎行，贪爽口而忘身适性致疾，使子受患，是母令子 
生病矣。 
乳母杂忌∶夏勿热暑乳，则子偏阳而多呕逆。冬勿寒冷乳，则子偏阴而多咳痢。母不欲 
多怒，怒则气逆，乳之令子癫狂。母不欲醉，醉则发阳，乳之令子身热腹满。母若吐时，则 
中虚，乳之令子虚羸。母有积热，盖赤黄为热，乳之令子变黄不食。新房事劳伤，乳之令子 
瘦痒，交胫不能行。母勿太饱乳之，母勿太饥乳之，母勿太寒乳之，母勿太热乳之。子有泻 
痢、腹痛、夜啼疾，乳母忌食寒凉发病之物。子有积热、惊风、疮疡，乳母忌食湿热、动风 
之物。子有疥癣、疮疾，乳母忌食鱼、虾、鸡、马肉、发疮之物。子有癖、疳、瘦疾，乳母 
忌食生茄、黄瓜等物。 
凡初生儿时，以未啼之前，用黄连浸汁，调朱砂少许，微抹口内，去胎热邪气，令疮疹 
稀少。凡初生儿时，用荆芥、黄连熬水，入野牙猪胆汁少许，洗儿。在后虽生斑疹、恶疮， 
终当稀少。凡小儿未生疮疹时，用腊月兔头并毛骨，同水煎汤，洗儿，除热去毒，能令斑疹 
、诸疮不生，虽有亦稀少。凡小儿未生斑疹时，以黑子母驴乳令饮之，及长不生疮疹、诸毒 
。如生者，亦稀少。仍治小儿心热、风痫。 



<目录>卷第一

<篇名>饮酒避忌

内容：酒，味苦甘辛，大热，有毒。主行药势，杀百邪，去恶气，通血脉，浓肠胃，润肌肤， 
消忧愁。少饮尤佳，多饮伤神损寿，易人本性，其毒甚也。醉饮过度，丧生之源。 
饮酒不欲使多，知其过多，速吐之为佳，不尔成痰疾。醉勿酩酊大醉，即终身百病不除 
。酒，不可久饮，恐腐烂肠胃，渍髓，蒸筋。 
醉不可当风卧，生风疾。醉不可向阳卧，令人发狂。醉不可令人扇，生偏枯。醉不可露 
卧，生冷痹。醉而出汗当风，为漏风。醉不可卧黍y，生癞疾。醉不可强食、嗔怒，生痈疽 
。醉不可走马及跳踯，伤筋骨。醉不可接房事，小者面生 、咳嗽，大者伤脏、 、痔疾。 
醉不可冷水洗面，生疮。醉，醒不可再投，损后又损。醉不可高呼、大怒，令人生气疾。 
晦勿大醉，忌月空。醉不可饮酪水，成噎病。醉不可便卧，面生疮疖，内生积聚。大 
醉勿燃灯叫，恐魂魄飞扬不守。醉不可饮冷浆水，失声成尸噎。 
饮酒，酒浆照不见人影勿饮。醉不可忍小便，成癃闭、膝劳、冷痹。空心饮酒，醉必呕 
吐。醉不可忍大便，生肠 、痔。酒忌诸甜物。酒醉不可食猪肉，生风。醉不可强举力，伤 
筋损力。饮酒时，大不可食猪、羊脑，大损人，炼真之士尤宜忌。酒醉不可当风乘凉、露脚 
，多生香港脚。醉不可卧湿地，伤筋骨，生冷痹痛。醉不可澡浴，多生眼目之疾。如患眼疾人 
，切忌醉酒、食蒜。 



<目录>卷第一\聚珍异馔

<篇名>马思吉汤

内容：补益，温中，顺气。 
羊肉（一脚子，卸成事件） 草果（五个） 官桂（二钱） 回回豆子（半升，捣碎，去皮） 
上件，一同熬成汤，滤净，下熟回回豆子二合，香粳米一升，马思答吉一钱，盐少许， 
调和匀，下事件肉、芫荽叶。 



<目录>卷第一\聚珍异馔

<篇名>大麦汤

内容：温中下气，壮脾胃，止烦渴，破冷气，去腹胀。 
羊肉（一脚子，卸成事件） 草果（五个） 大麦仁（二升，滚水淘洗净，微煮熟） 
上件，熬成汤，滤净，下大麦仁，熬熟，盐少许，调和令匀，下事件肉。 



<目录>卷第一\聚珍异馔

<篇名>八儿不汤

内容：系西天茶饭名。补中，下气，宽胸膈。 
羊肉（一脚子，卸成事件） 草果（五个） 回回豆子（半升，捣碎，去皮） 萝卜（二 
个） 
上件，一同熬成汤，滤净，汤内下羊肉，切如色数大，熟萝卜切如色数大，咱夫兰一钱 
，姜黄二钱，胡椒二钱，哈昔泥半钱，芫荽叶、盐少许，调和匀，对香粳米干饭食之，入醋 
少许。 



<目录>卷第一\聚珍异馔

<篇名>沙乞某儿汤

内容：补中，下气，和脾胃。 
羊肉（一脚子，卸成事件） 草果（五个） 回回豆子（半升，捣碎，去皮） 沙乞某 
儿（五个，系蔓菁） 
上件，一同熬成汤，滤净，下熟回回豆子二合，香粳米一升。熟沙乞某儿切如色数大， 
下事件肉，盐少许，调和令匀。 



<目录>卷第一\聚珍异馔

<篇名>苦豆汤

内容：补下元，理腰膝，温中，顺气。 
羊肉（一脚子，卸成事件） 草果（五个） 苦豆（一两，系葫芦巴。） 
上件，一同熬成汤，滤净，下河西兀麻食或米心 子，哈昔泥半钱，盐少许，调和。 



<目录>卷第一\聚珍异馔

<篇名>木瓜汤

内容：补中，顺气，治腰膝疼痛，香港脚不仁。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，一同熬成汤，滤净，下香粳米一升，熟回回豆子二合，肉弹儿木瓜二斤，取汁， 
沙糖四两，盐少许，调和，或下事件肉。 



<目录>卷第一\聚珍异馔

<篇名>鹿头汤

内容：补益，止烦渴，治脚膝疼痛。 
鹿头蹄（一副，退洗净，卸作块） 
上件，用哈昔泥豆子大，研如泥，与鹿头蹄肉同拌匀，用回回小油四两同炒，入滚水熬 
令软，下胡椒三钱，哈昔泥二钱，荜拨一钱，牛奶子一盏，生姜汁一合，盐少许，调和。一 
法用鹿尾取汁，入姜末、盐，同调和。 



<目录>卷第一\聚珍异馔

<篇名>松黄汤

内容：补中益气，壮筋骨。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，熟羊胸子一个，切作色数大，松黄汁二合，生姜汁半合，一同 
下炒，葱、盐、醋、芫荽叶，调和匀。对经卷儿食之。 



<目录>卷第一\聚珍异馔

<篇名>汤

内容：补中益气，健脾胃。 
羊肉（一脚子，卸成事件） 草果（五个） 回回豆子（半升，去皮） 
上件，同熬成汤，滤净，熟干羊胸子一个，切片，炒三升，白菜或 麻菜，一同下锅， 
盐调和匀。 



<目录>卷第一\聚珍异馔

<篇名>大麦算子粉

内容：补中益气，健脾胃。 
羊肉（一脚子，卸成事件） 草果（五个） 回回豆子（半升，去皮） 
上件，同熬成汤，滤净，大麦粉三斤，豆粉一斤，同作粉。羊肉炒细乞马，生姜汁二合 
，芫荽叶、盐、醋调和。 



<目录>卷第一\聚珍异馔

<篇名>大麦片粉

内容：补中益气，健脾胃。 
羊肉（一脚子，卸成事件） 草果（五个） 良姜（二钱） 
上件，同熬成汤，滤净，下羊肝酱，取清汁，胡椒五钱，熟羊肉切作甲叶，糟姜二两， 
瓜齑一两，切如甲叶，盐、醋调和，或浑汁亦可。 



<目录>卷第一\聚珍异馔

<篇名>糯米粉粉

内容：补中益气。 
羊肉（一脚子，卸成事件） 草果（五个） 良姜（二钱） 
上件，同熬成汤，滤净，用羊肝酱熬取清汁，下胡椒五钱，糯米粉二斤，与豆粉一斤， 
同作 粉，羊肉切细乞马，入盐、醋调和，浑汁亦可。 



<目录>卷第一\聚珍异馔

<篇名>河羹

内容：补中益气。 
羊肉（一脚子，卸成事件） 草果（五个） 
上件，同熬成汤，滤净，用羊肉切细乞马，陈皮五钱，去白，葱二两，细切，料物二钱 
，盐、酱拌馅儿，皮用白面三斤，作河 ，小油炸熟，下汤内，入盐调和，或清汁亦可。 



<目录>卷第一\聚珍异馔

<篇名>阿菜汤

内容：补中益气。 
羊肉（一脚子，卸成事件） 草果（五个） 良姜（二钱） 
上件，同熬成汤，滤净，下羊肝酱，同取清汁，入胡椒五钱。另羊肉切片，羊尾子一个 
，羊舌一个，羊腰子一副，各切甲叶；蘑菇二两，白菜，一同下，清汁、盐、醋调和。 



<目录>卷第一\聚珍异馔

<篇名>鸡头粉雀舌子

内容：补中，益精气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，用鸡头粉二斤，豆粉一斤，同和，切作 子，羊肉切细乞马， 
生姜汁一合，炒葱调和。 



<目录>卷第一\聚珍异馔

<篇名>鸡头粉血粉

内容：补中，益精气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，用鸡头粉二斤，豆粉一斤，羊血和作 粉，羊肉切细乞马炒， 
葱、醋一同调和。 



<目录>卷第一\聚珍异馔

<篇名>鸡头粉撅面

内容：补中，益精气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，用鸡头粉二斤，豆粉一斤，白面一斤，同作面。羊肉切片，儿 
乞马入炒，葱、醋一同调和。 



<目录>卷第一\聚珍异馔

<篇名>鸡头粉粉

内容：补中，益精气。 
羊肉（一脚子，卸成事件） 草果（五个） 良姜（二钱） 
上件，同熬成汤，滤净，用羊肝酱同取清汁，入胡椒一两，次用鸡头粉二斤，豆粉一斤 
，同作 粉，羊肉切细乞马，下盐、醋调和。 



<目录>卷第一\聚珍异馔

<篇名>鸡头粉馄饨

内容：补中益气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，用羊肉切作馅，下陈皮一钱，去白，生姜一钱，细切，五味和 
匀，次用鸡头粉二斤，豆粉一斤，作枕头馄饨。汤内下香粳米一升，回回豆子二合，生姜汁 
二合，木瓜汁一合，同炒，葱、盐调和匀。 



<目录>卷第一\聚珍异馔

<篇名>杂羹

内容：补中益气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，羊头洗净二个，羊肚、肺各二具，羊白血双肠儿一副，并煮熟 
切，次用豆粉三斤，作粉，蘑菇半斤，杏泥半斤，胡椒一两，入青菜、芫荽炒，葱、 
盐、醋调和。 



<目录>卷第一\聚珍异馔

<篇名>荤素羹

内容：补中益气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，豆粉三斤，作片粉，精羊肉切条道乞马，山药一斤，糟姜二块 
，瓜齑一块，乳饼一个，胡萝卜十个，蘑菇半斤，生姜四两，各切，鸡子十个，打煎饼，切 
，用麻泥一斤，杏泥半斤，同炒，葱、盐、醋调和。 



<目录>卷第一\聚珍异馔

<篇名>珍珠粉

内容：补中益气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，羊肉切乞马，心、肝、肚、肺各一具，生姜二两，糟姜四两， 
瓜齑一两，胡萝卜十个，山药一斤，乳饼一个，鸡子十个，作煎饼，各切，次用麻泥一斤， 
同炒，葱、盐、醋调和。 



<目录>卷第一\聚珍异馔

<篇名>黄汤

内容：补中益气。 
羊肉（一脚子，卸成事件） 草果（五个） 回回豆子（半升，捣碎，去皮） 
上件，同熬成汤，滤净，下熟回回豆子二合，香粳米一升，胡萝卜五个，切，用羊后脚 
肉丸肉弹儿，肋枝一个，切，寸金姜黄三钱，姜末五钱，咱夫兰一钱，芫荽叶同盐、醋调和 
。 



<目录>卷第一\聚珍异馔

<篇名>三下锅

内容：补中益气。 
羊肉（一脚子，卸成事件） 草果（五个） 良姜（二钱） 
上件，同熬成汤，滤净，用羊后脚肉丸肉弹儿，丁头 子，羊肉指甲匾食，胡椒一两， 
同盐、醋调和。 



<目录>卷第一\聚珍异馔

<篇名>葵菜羹

内容：顺气。治癃闭不通。性寒，不可多食。今与诸物同制造，其性稍温。 
羊肉（一脚子，卸成事件） 草果（五个） 良姜（二钱） 
上件，同熬成汤，熟羊肚、肺各一具，切，蘑菇半斤，切，胡椒五钱，白面一斤，拌鸡 
爪面，下葵菜炒，葱、盐、醋调和。 



<目录>卷第一\聚珍异馔

<篇名>瓠子汤

内容：性寒。主消渴，利水道。 
羊肉（一脚子，卸成事件） 草果（五个） 
上件，同熬成汤，滤净，用瓠子六个，去y皮，切掠，熟羊肉，切片，生姜汁半合， 
白面二两，作面丝同炒，葱、盐、醋调和。 



<目录>卷第一\聚珍异馔

<篇名>团鱼汤

内容：主伤中，益气，补不足。 
羊肉（一脚子，卸成事件） 草果（五个） 
上件，熬成汤，滤净，团鱼五六个，煮熟，去皮、骨，切作块，用面二两，作面丝， 
生姜汁一合，胡椒一两，同炒，葱、盐、醋调和。 



<目录>卷第一\聚珍异馔

<篇名>盏蒸

内容：补中益气。 
羊背皮或羊肉（三脚子，卸成事件） 草果（五个） 良姜（二钱） 陈皮（二钱， 
去白 小 
椒二钱） 
上件，用杏泥一斤，松黄二合，生姜汁二合，同炒，葱、盐五味调匀，入盏内蒸令软熟， 
对 
经卷儿食之。 



<目录>卷第一\聚珍异馔

<篇名>台苗羹

内容：补中益气。 
羊肉（一脚子，卸成事件） 草果（五个） 良姜（二钱） 
上件，熬成汤，滤净，用羊肝下酱，取清汁，豆粉五斤，作粉，乳饼一个，山药一斤， 
胡萝卜十个，羊尾子一个，羊肉等，各切细，入台子菜、韭菜、胡椒一两，盐、醋调和。 



<目录>卷第一\聚珍异馔

<篇名>熊汤

内容：治风痹不仁，香港脚。 
熊肉（二脚子，煮熟，切块） 草果（三个） 
上件，用胡椒三钱，哈昔泥一钱，姜黄二钱，缩砂二钱，咱夫兰一钱，葱、盐、酱一同 
调和。 



<目录>卷第一\聚珍异馔

<篇名>鲤鱼汤

内容：治黄胆。止渴，安胎。有宿瘕者，不可食之。 
大新鲤鱼（十头，去鳞肚，洗净） 小椒末（五钱） 
上件，用芫荽末五钱，葱二两，切，酒少许，盐一同淹，拌清汁内，下鱼，次下胡椒末 
五钱，生姜末三钱，荜拨末三钱，盐、醋调和。 



<目录>卷第一\聚珍异馔

<篇名>炒野狼汤

内容：古本草不载野狼肉，今云性热，治虚弱。然食之末闻有毒。今制造用料物以助其 
味，暖五脏，温中。 
野狼肉（一脚子，卸成事件） 草果（三个） 胡椒（五钱） 哈昔泥（一钱） 荜拨（二 
钱） 缩砂（二钱） 姜黄（二钱） 咱夫兰（一钱） 
上件，熬成汤，用葱、酱、盐、醋一同调和。 



<目录>卷第一\聚珍异馔

<篇名>围像

内容：补益五脏。 
羊肉（一脚子，煮熟，切细） 羊尾子（二个，熟，切细） 藕（二枚） 蒲笋（二斤） 
黄瓜（五个） 生姜（半斤） 乳饼（二个） 糟姜（四两） 瓜齑（半斤） 鸡子（一十 
个，煎作 
饼） 蘑菇（一斤） 蔓菁菜 韭菜（各切条道） 
上件，用好肉汤，调麻泥二斤、姜末半斤，同炒。葱、盐、醋、调和，对胡饼食之。 



<目录>卷第一\聚珍异馔

<篇名>春盘面

内容：补中益气。 
白面（六斤，切细面） 羊肉（二脚子，煮熟，切条道乞马） 羊肚肺（各一个，煮熟 
切） 鸡 
子（五个，煎作饼，裁幡） 生姜（四两，切 韭黄（半斤） 蘑菇（四两） 台子菜 蓼 
牙胭 
脂上件，用清汁下胡椒一两，盐、醋调和。 



<目录>卷第一\聚珍异馔

<篇名>皂羹面

内容：补中益气。 
白面（六斤，切细面） 羊胸子（二个，退洗净，煮熟，切如色数块） 
上件，用红曲三钱，淹拌，熬令软，同入清汁内，下胡椒一两，盐、醋调和。 



<目录>卷第一\聚珍异馔

<篇名>山药面

内容：补虚羸，益元气。 
白面（六斤） 鸡子（十个，取白） 生姜汁（二合） 豆粉（四两） 
上件，用山药三斤，煮熟，研泥，同和面，羊肉二脚子，切丁头乞马，用好肉汤下炒， 
葱、盐调和。 



<目录>卷第一\聚珍异馔

<篇名>挂面

内容：补中益气。 
羊肉（一脚子，切细乞马） 挂面（六斤） 蘑菇（半斤，洗净，切） 鸡子（五个， 
煎作饼） 糟 
姜（一两，切） 瓜齑（一两，切） 
上件，用清汁，下胡椒一两，盐、醋调和。 



<目录>卷第一\聚珍异馔

<篇名>经带面

内容：补中益气。 
羊肉（一脚子，炒焦肉乞马） 蘑菇（半斤，洗净，切） 
上件，用清汁，下胡椒一两，盐、醋调和。 



<目录>卷第一\聚珍异馔

<篇名>羊皮面

内容：补中益气。 
羊皮（二个， 洗净，煮软） 羊舌（二个，熟 羊腰子四个，熟，各切如甲叶） 蘑 
菇（一 
斤 
，洗净） 糟姜（四两，各切如甲叶） 
上件，用好肉酽汤或清汁，下胡椒一两，盐、醋调和。 



<目录>卷第一\聚珍异馔

<篇名>秃秃麻食

内容：系手撇面。补中益气。 
白面（六斤、作秃秃麻食） 羊肉（一脚子，炒焦肉乞马） 
上件，用好肉汤下炒葱，调和匀，下蒜酪、香菜末。 



<目录>卷第一\聚珍异馔

<篇名>细水滑

内容：绢边水滑一同。补中益气。 
白面（六斤，作水滑） 羊肉（二脚子，炒焦肉乞马） 鸡儿（一个，熟，切丝） 蘑 
菇（半 
斤， 
洗净，切） 
上件，用清汁，下胡椒一两，盐、醋调和。 



<目录>卷第一\聚珍异馔

<篇名>水龙子

内容：补中益气。 
羊肉（二脚子，熟，切作乞马） 白面（六斤，切作钱眼 子） 鸡子（十个） 山药 
（一斤） 
糟 
姜（四两） 胡萝卜（五个） 瓜齑（二两，各切细） 三色弹儿（内一色肉弹儿，外二色 
粉，鸡 
子弹儿） 
上件，用清汁，下胡椒二两，盐、醋调和。 



<目录>卷第一\聚珍异馔

<篇名>马乞

内容：系手搓面。或糯米粉，鸡头粉亦可。补中益气。 
白面（六斤，作乞马） 羊肉（二脚子，熟，切乞马） 
上件，用好肉汤炒，葱、醋、盐一同调和。 



<目录>卷第一\聚珍异馔

<篇名>搠罗脱因

内容：系畏兀儿茶饭。补中益气。 
白面（六斤，和，按作钱样） 羊肉（二脚子，熟切） 羊舌（二个，熟切） 山药（一 
斤） 蘑 
菇 
（半斤） 胡萝卜（五个） 糟姜（四两，切） 
上件，用好酽肉汤同下、炒，葱、醋调和。 



<目录>卷第一\聚珍异馔

<篇名>乞马粥

内容：补脾胃，益气力。 
羊肉（一脚子，卸成事件，熬成汤，滤净） 粱米（二升，淘洗净） 
上件，用精肉切碎乞马，先将米下汤内，次下乞马、米、葱、盐，熬成粥，或下圆米， 
或折米，或渴米皆可。 



<目录>卷第一\聚珍异馔

<篇名>汤粥

内容：补脾胃，益肾气。 
羊肉（一脚子，卸成事件） 
上件，熬成汤，滤净，次下粱米三升，作粥熟，下米、葱、盐，或下圆米、渴米、折米 
皆可。 



<目录>卷第一\聚珍异馔

<篇名>粱米淡粥

内容：补中益气。 
粱米（二升） 
右先将水滚过，澄清，滤净，次将米淘洗三、五遍，熬成粥，或下圆米、渴米、折米皆 
可。 



<目录>卷第一\聚珍异馔

<篇名>河西米汤粥

内容：补中益气。 
羊肉（一脚子，卸成事件） 河西米（二升） 
右熬成汤，滤净，下河西米，淘洗净，次下细乞马、米、葱、盐，同熬成粥，或不用乞 
马亦可。 



<目录>卷第一\聚珍异馔

<篇名>撒速汤

内容：系西天茶饭名。治元脏虚冷，腹内冷痛，腰脊酸疼。 
羊肉（二脚子，头蹄一副） 草果（四个） 官桂（三两） 生姜（半斤） 哈昔泥（如 
回回豆子两个大） 
上件，用水一铁络，熬成汤，于石头锅内盛顿，下石榴子一斤，胡椒二两，盐少许，炮 
石榴子用小油一杓，哈昔泥如豌豆一块，炒鹅黄色微黑，汤末子油去净，澄清，用甲香、甘 
松、 
哈昔泥、酥油烧烟薰瓶，封贮任意。 



<目录>卷第一\聚珍异馔

<篇名>炙羊心

内容：治心气惊悸，郁结不乐。 
羊心（一个，带系桶） 咱夫兰（三钱） 
上件，用玫瑰水一盏，浸取汁，入盐少许，签子签羊心，于火上炙，将咱夫兰汁徐徐涂 
之，汁尽为度，食之。安宁心气，令人多喜。 



<目录>卷第一\聚珍异馔

<篇名>炙羊腰

内容：治卒患腰眼疼痛者。 
羊腰（一对） 咱夫兰（一钱） 
上件，用玫瑰水一杓，浸取汁，入盐少许，签子签腰子火上炙。将咱夫兰汁徐徐涂之， 
汁尽为度，食之。甚有效验。 



<目录>卷第一\聚珍异馔

<篇名>攒鸡儿

内容：肥鸡儿（十个， 洗净，熟切攒） 生姜汁（一合） 葱（二两，切） 姜末（半斤） 小 
椒末（四两） 面（二两，作面丝） 
上件，用煮鸡儿汤炒，葱、醋入姜汁调和。 



<目录>卷第一\聚珍异馔

<篇名>炒鹌鹑

内容：鹌鹑（二十个，切成事件） 萝卜（二个，切） 姜末（四两） 羊尾子（一个，各切 
如色数） 面（二两，作面丝） 
上件，用煮鹌鹑汤炒，葱、醋调和。 



<目录>卷第一\聚珍异馔

<篇名>盘兔

内容：兔儿（二个，切作事件） 萝卜（二个，切） 羊尾子（一个，切片） 细料物（二钱） 
上件，用炒，葱、醋调和，下面丝二两，调和。 



<目录>卷第一\聚珍异馔

<篇名>河西肺

内容：羊肺（一个） 韭（六斤，取汁） 面（二斤，打糊） 酥油（半斤） 胡椒（二两） 生 
姜汁（二合） 
上件，用盐调和匀，灌肺，煮熟，用汁浇食之。 



<目录>卷第一\聚珍异馔

<篇名>姜黄腱子

内容：羊腱子（一个，熟） 羊肋枝（二个，截作长块） 豆粉（一斤） 白面（一斤） 咱 
夫兰（二钱） 栀子（五钱） 
上件，用盐、料物调和，搽腱子，下小油炸。 



<目录>卷第一\聚珍异馔

<篇名>鼓儿签子

内容：羊肉（五斤，切细） 羊尾子（一个，切细） 鸡子（十五个） 生姜（二钱） 葱（二 
两，切） 陈皮（二钱，去白） 料物（三钱） 
上件，调和匀，入羊白肠内，煮熟切作鼓样，用豆粉一斤，白面一斤，咱夫兰一钱，栀 
子三钱，取汁，同拌鼓儿签子，入小油炸。 



<目录>卷第一\聚珍异馔

<篇名>带花羊头

内容：羊头（三个，熟切） 羊腰（四个） 羊肚肺（各一具，煮熟切，攒胭脂染） 生姜（四 
两） 糟姜（二两，各切） 鸡子（五个，作花样） 萝卜（三个，作花样） 
上件，用好肉汤炒，葱、盐、醋调和。 



<目录>卷第一\聚珍异馔

<篇名>鱼弹儿

内容：大鲤鱼（十个，去皮、骨、头、尾） 羊尾子（二个，同剁为泥） 生姜（一两，切细） 
葱 
（二 
两，切细） 陈皮末（三钱） 胡椒末（一两） 哈昔泥（二钱） 
上件，下盐，入鱼肉内拌匀，丸如弹儿，用小油炸。 



<目录>卷第一\聚珍异馔

<篇名>芙蓉鸡

内容：鸡儿（十个，熟攒）羊肚、肺（各一具，熟切） 生姜（四两，切） 胡萝卜（十个， 
切） 
鸡子（二十个，煎作饼，刻花样） 赤根 芫荽（打糁） 胭脂 栀子（染） 杏泥（一斤） 
上件，用好肉汤炒，葱、醋调和。 



<目录>卷第一\聚珍异馔

<篇名>派饼儿

内容：精羊肉（十斤，去脂膜筋，捶为泥） 哈昔泥（三钱） 胡椒（二两） 荜拨（一两） 芫 
荽末（一两）上件，用盐调和匀，捻饼，入小油炸。 



<目录>卷第一\聚珍异馔

<篇名>盐肠

内容：羊苦（肠水洗净） 
上件，用盐拌匀，风干，入小油炸。 



<目录>卷第一\聚珍异馔

<篇名>脑瓦剌

内容：熟羊胸子（二个，切薄片） 鸡子（二十个，熟） 
上件，用诸般生菜，一同卷饼。 



<目录>卷第一\聚珍异馔

<篇名>姜黄鱼

内容：鲤鱼（十个，去皮鳞） 白面（二斤） 豆粉（一斤） 芫荽末（二两） 
上件，用盐、料物淹拌过搽鱼，入小油炸熟，用生姜二两，切丝。芫荽叶，胭脂染，萝 
卜丝炒，葱调和。 



<目录>卷第一\聚珍异馔

<篇名>攒雁

内容：雁（五个，煮熟，切攒） 姜末（半斤） 
右用好肉汤炒，葱、盐调和。 



<目录>卷第一\聚珍异馔

<篇名>猪头姜豉

内容：猪头（二个，洗净，切成块） 陈皮（二钱，去白） 良姜（二钱） 小椒（二钱） 官 
桂（二 
钱） 
草果（五个） 小油（一斤） 蜜（半斤） 
上件，一同熬成，次下芥末炒，葱、醋、盐调和。 



<目录>卷第一\聚珍异馔

<篇名>蒲黄瓜齑

内容：净羊肉（十斤，煮熟，切如瓜齑） 小椒（一两） 蒲黄（半斤） 
上件，用细料物一两，盐同拌匀。 



<目录>卷第一\聚珍异馔

<篇名>攒羊头

内容：羊头（五个，煮熟攒） 姜末（四两） 胡椒（一两） 
上件，用好肉汤炒，葱、盐、醋调和。 



<目录>卷第一\聚珍异馔

<篇名>攒牛蹄

内容：马蹄、熊掌一同。 
牛蹄（一副，煮熟，攒） 姜末（二两） 
上件，用好肉汤同炒，葱、盐调和。 



<目录>卷第一\聚珍异馔

<篇名>细乞思哥

内容：羊肉（一脚子，煮熟，切细） 萝卜（二个，熟，切细） 羊尾子（一个，熟切） 哈 
夫儿 
（二钱） 
上件用好肉汤同炒，葱调和。 



<目录>卷第一\聚珍异馔

<篇名>肝生

内容：羊肝（一个，水浸，切细丝） 生姜（四两，切细丝） 萝卜（二个，切细丝） 香菜 蓼 
子 
（各 
二两，切细丝） 
上件，用盐、醋、芥末调和。 



<目录>卷第一\聚珍异馔

<篇名>马肚盘

内容：马肚肠（一副，煮熟，切） 芥末（半斤） 
上件，将白血灌肠，刻花样，涩脾，和脂剁心子攒成炒，葱、盐、醋、芥末调和。 



<目录>卷第一\聚珍异馔

<篇名>炸儿

内容：系细项。 
儿（二个，卸成各一节） 哈昔泥（一钱） 葱（一两，切细） 
上件，用盐一同淹拌，少时，入小油炸熟。次用咱夫兰二钱，水浸汁，下料物、芫荽末 
，同糁拌。 



<目录>卷第一\聚珍异馔

<篇名>熬蹄儿

内容：羊蹄（五副，退洗净，煮软，切成块） 姜末（一两） 料物（五钱） 
上件，下面丝炒，葱、醋、盐调和。 



<目录>卷第一\聚珍异馔

<篇名>熬羊胸子

内容：羊胸子（二个，退毛洗净，煮软，切作色数块） 姜末（二两） 料物（五钱） 
上件，用好肉汤，下面丝炒，葱、盐、醋调和。 



<目录>卷第一\聚珍异馔

<篇名>鱼

内容：新鲤鱼（五个，去皮、骨、头、尾） 生姜（二两） 萝卜（二个） 葱（一两） 香 
菜蓼子 
（各 
切如丝） 胭脂（打糁。） 
上件，下芥末炒，葱、盐、醋调和。 



<目录>卷第一\聚珍异馔

<篇名>红丝

内容：羊血同白面（依法煮熟） 生姜（四两） 萝卜（一个） 香菜 蓼子（各一两，切细 
丝） 
上件，用盐、醋、芥末调和。 



<目录>卷第一\聚珍异馔

<篇名>烧雁

内容：烧 、烧鸭子等同。 
雁（一个，去毛、肠、肚，净） 羊肚（一个，退洗净，包雁） 葱（二两） 芫荽末 
（一两） 
上件，用盐同调，入雁腹内烧之。 



<目录>卷第一\聚珍异馔

<篇名>烧水札

内容：水札（十个， 洗净） 芫荽末（一两） 葱（十茎） 料物（五钱） 
上件，用盐同拌匀烧，或以肥面包水扎，就笼内蒸熟亦可。或以酥油水和面包水扎，入 
炉内炉熟亦可。 



<目录>卷第一\聚珍异馔

<篇名>柳蒸羊

内容：羊（一口，带毛） 
上件，于地上作炉，三尺深，周回以石，烧令通赤，用铁芭盛羊上，用柳子盖覆，土封 
，以熟为度。 



<目录>卷第一\聚珍异馔

<篇名>仓馒头

内容：羊肉 羊脂 葱 生姜 陈皮（各切细） 
上件，入料物、盐、酱，拌和为馅。 



<目录>卷第一\聚珍异馔

<篇名>鹿奶肪馒头

内容：或作仓馒头，或做皮薄馒头皆可。 
鹿奶肪 羊尾子（各切如指甲片） 生姜 陈皮（各切细） 
上件，入料物、盐，拌和为馅。 



<目录>卷第一\聚珍异馔

<篇名>茄子馒头

内容：羊肉 羊脂 羊尾子 葱 陈皮（各切细） 嫩茄子（去y） 
上件，同肉作馅，却入茄子内蒸，下蒜酪、香菜末，食之。 



<目录>卷第一\聚珍异馔

<篇名>剪花馒头

内容：羊肉 羊脂 羊尾子 葱 陈皮（各切细） 
上件，依法入料物、盐、酱拌馅包馒头，用剪子剪诸般花样，蒸，用胭脂染花。 



<目录>卷第一\聚珍异馔

<篇名>水晶角儿

内容：羊肉 羊脂 羊尾子 葱 陈皮 生姜（各切细） 
上件，入细料物、盐、酱拌匀，用豆粉作皮包之。 



<目录>卷第一\聚珍异馔

<篇名>酥皮奄子

内容：羊肉 羊脂 羊尾子 葱 陈皮 生姜（各切细或下瓜哈孙--系山丹根） 
上件，入料物、盐、酱拌匀，用小油、米粉与面，同和作皮。 



<目录>卷第一\聚珍异馔

<篇名>撇列角儿

内容：羊肉 羊脂 羊尾子 新韭（各切细） 
上件，入料物、盐、酱拌匀，白面作皮， 上炮熟，次用酥油、蜜，或以葫芦瓠子作馅 
亦可。 



<目录>卷第一\聚珍异馔

<篇名>莳萝角儿

内容：羊肉 羊脂 羊尾子 葱 陈皮 生姜（各切细） 
上件，入料物、盐、酱拌匀，用白面、蜜与小油拌入锅内，滚水搅熟作皮。 



<目录>卷第一\聚珍异馔

<篇名>天花包子

内容：或作蟹黄亦可。藤花包子一同。 
羊肉 羊脂 羊尾子 葱 陈皮 生姜（各切细） 天花（滚水烫熟，洗净，切细） 
上件，入料物、盐、酱拌馅，白面作薄皮，蒸。 



<目录>卷第一\聚珍异馔

<篇名>荷莲兜子

内容：羊肉（三脚子，切） 羊尾子（二个，切） 鸡头仁（八两） 松黄（八两） 八檐仁 
（四两） 蘑 
菇（八两） 杏泥（一斤） 胡桃仁（八两） 必思答仁（四两） 胭脂（一两） 栀子（四 
钱） 小油 
（ 
二斤） 生姜（八两） 豆粉（四斤） 山药（三斤） 鸡子（三十个） 羊肚肺（各二副） 
苦肠（一 
副） 葱（四两） 醋（半瓶） 芫荽叶 
上件，用盐、酱、五味调和匀，豆粉作皮，入盏内蒸，用松黄汁浇食。 



<目录>卷第一\聚珍异馔

<篇名>黑子儿烧饼

内容：白面（五斤） 牛奶子（二升） 酥油（一斤） 黑子儿（一两，微炒） 
上件，用盐、减少许，同和面作烧饼。 



<目录>卷第一\聚珍异馔

<篇名>牛奶子烧饼

内容：白面（五斤） 牛奶子（二斤） 酥油（一斤） 茴香（一两，微炒） 
上件，用盐、减少许，同和面作烧饼。 



<目录>卷第一\聚珍异馔

<篇名>饼

内容：经卷儿一同。 
白面（十斤） 小油（一斤） 小椒（一两，炒去汁） 茴香（一两，炒） 
上件，隔宿用酵子、盐、减、温水，一同和面。次日入面接肥，再和成面。每斤作二个 
，入笼内蒸。 



<目录>卷第一\聚珍异馔

<篇名>颇儿必汤

内容：即羊辟膝骨。 主男女虚劳，寒中，羸瘦，阴气不足。利血脉，益经气。 
颇儿必三四十个，水洗净。 
上件，用水一铁络，同熬。四分中熬取一分，澄滤净，去油去滓，再凝定。如欲食，任 
意多少。 



<目录>卷第一\聚珍异馔

<篇名>米哈讷关列孙

内容：治五劳七伤，藏气虚冷。常服补中益气。 
羊后脚一个（去筋膜，切碎） 
上件，用净锅内干 熟。令盖封闭，不透气，后用净布绞纽取汁。 



<目录>卷第二\诸般汤煎

<篇名>桂浆

内容：生津止渴，益气和中，去湿逐饮。 
生姜（三斤，取汁） 熟水（二斗） 赤茯苓（三两，去皮，为末） 桂（三两，去皮， 
为末） 曲 
末（半斤） 杏仁（一百个，汤洗，去皮、尖，生研为泥） 大麦 （半两，为末） 白沙 
蜜（三 
斤，炼净。） 
右用前药，蜜水拌和匀，入磁罐内，油纸封口数重，泥固济，冰窖内放三日方熟。绵滤 
冰浸，暑月饮之。 



<目录>卷第二\诸般汤煎

<篇名>桂沉浆

内容：去湿逐饮，生津止渴，顺气。 
紫苏叶（一两，锉） 沉香（三钱，锉） 乌梅（一两，取肉） 沙糖（六两） 
上件四味，用水五六碗，熬至三碗，滤去滓，入桂浆一升，合和作浆饮之。 



<目录>卷第二\诸般汤煎

<篇名>荔枝膏

内容：生津止渴，去烦。 
乌梅（半斤，取肉） 桂（一十两，去皮，锉） 沙糖（二十六两） 麝香（半钱，研） 
生姜汁（五两） 熟蜜（一十四两） 
右用水一斗五升，熬至一半，滤去滓，下沙糖、生姜汁，再熬去滓，澄定少时，入麝香 
搅匀，澄清如常，任意服。 



<目录>卷第二\诸般汤煎

<篇名>梅子丸

内容：生津止渴，解化酒毒，去湿。 
乌梅（一两半，取肉） 白梅（一两半，取肉） 干木瓜（一两半） 紫苏叶（一两半） 
甘草 
（ 
一两，炙） 檀香（二钱） 麝香（一钱，研） 
右为末，入麝香和匀，沙糖为丸如弹大。每服一丸，噙化。 



<目录>卷第二\诸般汤煎

<篇名>五味子汤

内容：代葡萄酒饮。 生津止渴，暖精益气。 
北五味（一斤，净肉） 紫苏叶（六两） 人参（四两，去芦，锉） 沙糖（二斤） 
上件，用水二斗，熬至一斗，滤去滓，澄清，任意服之。 



<目录>卷第二\诸般汤煎

<篇名>人参汤

内容：代酒饮。 顺气、开胸膈，止渴生津。 
新罗参（四两，去芦，锉） 橘皮（一两，去白） 紫苏叶（二两） 沙糖（一斤） 
上件，用水二斗，熬至一斗，去滓，澄清，任意饮之。 



<目录>卷第二\诸般汤煎

<篇名>仙术汤

内容：去一切不正之气，温脾胃，进饮食，辟瘟疫，除寒湿。 
苍术（一斤，米泔浸三日，竹刀子切片，焙干，为末） 茴香（二两，炒，为末） 甘 
草（二 
两 
，炒，为末） 白面（一斤，炒） 干枣（二升，焙干，为末） 盐（四两，炒） 
上件，一同和匀。每日空心白汤点服。 



<目录>卷第二\诸般汤煎

<篇名>杏霜汤

内容：调顺肺气，利胸膈，治咳嗽。 
粟米（五升，炒，为面） 杏仁（二升，去皮、尖，麸炒，研） 盐（三两，炒） 
上件拌匀。每日空心白汤调一钱。入酥少许尤佳。 



<目录>卷第二\诸般汤煎

<篇名>山药汤

内容：补虚益气，温中润肺。 
山药（一斤、煮熟） 粟米（半升，炒，为面） 杏仁（二斤，炒令过熟，去皮、尖， 
切如 
米） 
上件，每日空心白汤调二钱，入酥油少许，山药任意。 



<目录>卷第二\诸般汤煎

<篇名>四和汤

内容：治腹内冷痛，脾胃不和。 
白面（一斤，炒） 芝麻（一斤，炒） 茴香（二两，炒） 盐（一两，炒） 
上件，并为末。每日空心白汤点服。 



<目录>卷第二\诸般汤煎

<篇名>枣姜汤

内容：和脾胃，进饮食。 
生姜（一斤，切作片） 枣（三升，去核，炒） 甘草（二两，炒） 盐（二两，炒） 
上件为末，一处拌匀。每日空心白汤点服。 



<目录>卷第二\诸般汤煎

<篇名>茴香汤

内容：治元藏虚弱，脐腹冷痛。 
茴香（一斤，炒） 川楝子（半斤） 陈皮（半斤，去白） 甘草（四两，炒） 盐（半 
斤，炒） 
上件为细末，相和匀。每日空心白汤点服。 



<目录>卷第二\诸般汤煎

<篇名>破气汤

内容：治元藏虚弱，腹痛，胸膈闭闷。 
杏仁（一斤，去皮、尖，麸炒，别研） 茴香（四两，炒） 良姜（一两） 荜澄茄（二 
两） 陈 
皮 
（二两，去白） 桂花（半斤） 姜黄（一两） 木香（一两） 丁香（一两） 甘草（半 
斤） 盐（半 
斤） 
上件为细末。空心白汤点服。 



<目录>卷第二\诸般汤煎

<篇名>白梅汤

内容：治中热，五心烦躁，霍乱呕吐，干渴，津液不通。 
白梅肉（一斤） 白檀（四两） 甘草（四两） 盐（半斤） 
上件为细末。每服一钱，入生姜汁少许，白汤调下。 



<目录>卷第二\诸般汤煎

<篇名>木瓜汤

内容：治香港脚不仁，膝劳冷痹疼痛。 
木瓜（四个，蒸熟，去皮，研烂如泥） 白沙蜜（二斤，炼净） 
上件二味，调和匀，入净磁器内盛之。空心白汤点服。 



<目录>卷第二\诸般汤煎

<篇名>橘皮醒酲汤

内容：治酒醉不解，呕噫吞酸。 
香橙皮（一斤，去白） 陈橘皮（一斤，去白） 檀香（四两） 葛花（半斤） 绿豆 
花（半斤） 
人 
参（二两，去芦） 白豆蔻仁（二两） 盐（六两，炒） 
上件为细末。每日空心白汤点服。 



<目录>卷第二\诸般汤煎

<篇名>渴忒饼儿

内容：生津止渴，治嗽。 
渴忒（一两二钱） 新罗参（一两，去芦） 菖蒲（一钱，各为细末） 白纳八（三两， 
研， 
系沙 
糖） 
上件，将渴忒用葡萄酒化成膏，和上项药末，令匀为剂，印作饼。每用一饼，徐徐噙化。 



<目录>卷第二\诸般汤煎

<篇名>官桂渴忒饼儿

内容：生津，止寒嗽。 
官桂（二钱，为末） 渴忒（一两二钱） 新罗参（一两二钱，去芦，为末） 白纳八 
（三两， 
研） 
上件，将渴忒用玫瑰水化成膏，和药末为剂，用诃子油印作饼子。每用一饼，徐徐噙化 
。 



<目录>卷第二\诸般汤煎

<篇名>答必纳饼儿

内容：清头目，利咽膈，生津止渴，治嗽。 
答必纳（二钱为末，即草龙胆） 新罗参（一两二钱，去芦，为末） 白纳八（五两， 
研） 
上件，用赤赤哈纳（即北地酸角儿。）熬成膏，和药末为剂，印作饼儿，每用一饼，徐 
徐噙 
化。 



<目录>卷第二\诸般汤煎

<篇名>橙香饼儿

内容：宽中顺气，清利头目。 
新橙皮（一两，焙，去白） 沉香（五钱） 白檀（五钱） 缩砂（五钱） 白豆蔻仁 
（五钱） 荜澄茄（三钱） 南硼砂（三钱，别研） 龙脑（二钱，别研） 麝香（二钱， 
别研。） 
上件为细末，甘草膏和剂印饼。每用一饼，徐徐噙化。 



<目录>卷第二\诸般汤煎

<篇名>牛髓膏子

内容：补精髓，壮筋骨，和血气，延年益寿。 
黄精膏（五两） 地黄膏（三两） 天门冬膏（一两） 牛骨头内取油（二两） 
上件，将黄精膏、地黄膏、天门冬膏与牛骨油一同不住手用银匙搅，令冷定和匀成膏。 
每日空心温酒调一匙头。 



<目录>卷第二\诸般汤煎

<篇名>木瓜煎

内容：木瓜（十个，去皮y，取汁，熬水尽） 白沙糖（十斤，炼净） 
上件，一同再熬成煎。 



<目录>卷第二\诸般汤煎

<篇名>香圆煎

内容：香圆（二十个，去皮取肉） 白沙糖（十斤，炼净） 
上件，一同再熬成煎。 



<目录>卷第二\诸般汤煎

<篇名>株子煎

内容：株子（一百个，取净肉） 白沙糖（五斤，炼净） 
上件，同熬成煎。 



<目录>卷第二\诸般汤煎

<篇名>紫苏煎

内容：紫苏叶（五斤） 干木瓜（五斤） 白沙糖（十斤，炼净） 
上件，一同熬成煎。 



<目录>卷第二\诸般汤煎

<篇名>金橘煎

内容：金橘（五十个，去子取皮） 白沙糖（三斤） 
上件，一同熬成煎。 



<目录>卷第二\诸般汤煎

<篇名>樱桃煎

内容：樱桃（五十斤，取汁） 白沙糖（二十五斤） 
上件，同熬成煎。 



<目录>卷第二\诸般汤煎

<篇名>桃煎

内容：大桃（一百个，去皮，切片取汁） 白沙蜜（二十斤，炼净） 
上件，一同熬成煎。 



<目录>卷第二\诸般汤煎

<篇名>石榴浆

内容：石榴子（十斤，取汁） 白沙糖（十斤，炼净） 
上件，一同熬成煎。 



<目录>卷第二\诸般汤煎

<篇名>小石榴煎

内容：小石榴（二斗，蒸熟去子，研为泥） 白沙蜜（十斤，炼净） 
上件，一同熬成煎。 



<目录>卷第二\诸般汤煎

<篇名>五味子舍儿别

内容：新北五味（十斤，去子，水浸取汁） 白沙糖（八斤，炼净） 
上件，一同熬成煎。 



<目录>卷第二\诸般汤煎

<篇名>赤赤哈纳即酸刺

内容：赤赤哈纳（不以多少，水浸取汁） 
上件，用银石器内熬成膏。 



<目录>卷第二\诸般汤煎

<篇名>松子油

内容：松子（不以多少，去皮，捣研为泥） 
上件，水绞取汁熬成，取净清油绵滤净，再熬澄清。 



<目录>卷第二\诸般汤煎

<篇名>杏子油

内容：杏子（不以多少，连皮捣碎） 
上件，水煮熬，取浮油，绵滤净，再熬成油。 



<目录>卷第二\诸般汤煎

<篇名>酥油

内容：牛乳中取净凝，熬而为酥。 



<目录>卷第二\诸般汤煎

<篇名>醍醐油

内容：取上等酥油，约重千斤之上者，煎熬过滤净，用大磁瓮贮之，冬月取瓮中心不 
冻者，谓之醍醐。 



<目录>卷第二\诸般汤煎

<篇名>马思哥油

内容：取净牛奶子不住手用阿赤（即打油木器也。）打取浮凝者为马思哥油。今亦云白 
酥油。 



<目录>卷第二\诸般汤煎

<篇名>枸杞茶

内容：枸杞五斗，水淘洗净，去浮麦，焙干，用白布筒净，去蒂萼、黑色，选拣红熟 
者，先用雀舌茶展溲碾子，茶芽不用，次碾枸杞为细末。每日空心用□匙头，入酥油搅匀， 
温酒调下，白汤亦可。（忌与酪同食。） 



<目录>卷第二\诸般汤煎

<篇名>玉磨茶

内容：上等紫笋五十斤，筛筒净，苏门炒米五十斤，筛筒净，一同拌和匀，入玉磨内 
，磨之成茶。 



<目录>卷第二\诸般汤煎

<篇名>金字茶

内容：系江南湖州造进末茶。 



<目录>卷第二\诸般汤煎

<篇名>范殿帅茶

内容：系江浙庆元路造进茶芽，味色绝胜诸茶。 



<目录>卷第二\诸般汤煎

<篇名>紫笋雀舌茶

内容：选新嫩芽蒸过，为紫笋。有先春、次春、探春，味皆不及紫笋雀舌。 



<目录>卷第二\诸般汤煎

<篇名>女须儿

内容：（出直北地面，味温甘。） 



<目录>卷第二\诸般汤煎

<篇名>西番茶

内容：（出本土，味苦涩，煎用酥油。） 



<目录>卷第二\诸般汤煎

<篇名>川茶、藤茶、夸茶

内容：（皆出四川。） 



<目录>卷第二\诸般汤煎

<篇名>燕尾茶

内容：（出江浙、江西。） 



<目录>卷第二\诸般汤煎

<篇名>孩儿茶

内容：（出广南。） 



<目录>卷第二\诸般汤煎

<篇名>温桑茶

内容：（出黑峪。） 
凡诸茶，味甘苦微寒，无毒。去痰热，止渴，利小便，消食下气，清神少睡。 



<目录>卷第二\诸般汤煎

<篇名>清茶

内容：先用水滚过滤净，下茶芽，少时煎成。 



<目录>卷第二\诸般汤煎

<篇名>炒茶

内容：用铁锅烧赤，以马思哥油、牛奶子、茶芽同炒成。 



<目录>卷第二\诸般汤煎

<篇名>兰膏

内容：玉磨末茶三匙头，面、酥油同搅成膏，沸汤点之。 



<目录>卷第二\诸般汤煎

<篇名>酥签

内容：金字末茶两匙头，入酥油同搅，沸汤点服。 



<目录>卷第二\诸般汤煎

<篇名>建汤

内容：玉磨末茶一匙，入碗内研匀，百沸汤点之。 



<目录>卷第二\诸般汤煎

<篇名>香茶

内容：白茶（一袋） 龙脑成片者（三钱） 百药煎（半钱） 麝香（二钱） 
同研细，用香粳米熬成粥，和成剂，印作饼。 



<目录>卷第二\诸水

<篇名>玉泉水

内容：甘平，无毒。治消渴，反胃，热痢。今西山有玉泉水，甘美味胜诸泉。 



<目录>卷第二\诸水

<篇名>井华水

内容：甘平，无毒。主人九窍大惊出血，以水 面即住。及洗人目翳。投酒醋中，令 
人损败，平旦汲者是也。今内府御用之水，常于邹店取之。缘自至大初武宗皇帝幸柳林飞放 
，请皇太后同往观焉。由是道经邹店，因渴思茶，遂命普兰奚国公金界奴朵儿只煎造。公亲 
诣诸井选水，唯一井水，味颇清甘。汲取煎茶以进，上称其茶味特异。内府常进之茶，味色 
两绝。乃命国公于井所建观音堂，盖亭井上，以栏翼之，刻石纪其事。自后御用之水，日必 
取焉。所造汤茶，比诸水殊胜，邻左有井，皆不及也。此水煎熬过，澄莹如一。常较其分两 
与别水增重。 



<目录>卷第二\神仙服食

<篇名>铁瓮先生琼玉膏

内容：此膏填精补髓，肠化为筋，万神具足，五脏盈溢，髓实血满，发白变 
黑，返老还童，行如奔马。日进数服，终日不食亦不饥，开通强志，日诵万言，神识高迈 
，夜无梦想。人年二十七岁以前，服此一料，可寿三百六十岁。四十五岁以前服者，可寿二 
百四十岁。六十三岁以前服者，可寿一百二十岁。六十四岁以上服者，可寿百岁。服之十剂 
，绝其欲，修阴功，成地仙矣。一料分五处，可救五人痈疾，分十处，可救十人劳疾。修合 
之时，沐浴至心，勿轻示人。 
新罗参（二十四两，去芦） 生地黄（一十六斤，汁） 白茯苓（四十九两，去黑皮） 白 
沙蜜（一十斤，炼净） 
上件，人参、茯苓为细末，蜜用生绢滤过，地黄取自然汁，捣时不用铜铁器，取汁尽 
，去滓，用药一处拌和匀，入银石器或好磁器内封，用净纸二三十重封闭，入汤内，以桑柴 
火煮三昼夜。取出，用蜡纸数重包瓶口，入井口去火毒一伏时。取出再入旧汤内煮一日，出 
水气，取出开封，取三匙作三盏，祭天地百神，焚香设拜，至诚端心。每日空心，酒调一匙 
头。 



<目录>卷第二\神仙服食

<篇名>地仙煎

内容：治腰膝疼痛，一切腹内冷病。令人颜色悦泽，骨髓坚固，行及奔马。 
山药（一斤） 杏仁（一升，汤泡，去皮、尖） 生牛奶子（二升） 
上件，将杏仁研细，入牛奶子、山药，拌绞取汁，用新磁瓶密封，汤煮一日。每日空心 
，酒调一匙头。 



<目录>卷第二\神仙服食

<篇名>金髓煎

内容：延年益寿，填精补髓，久服发白变黑，返老还童。 
枸杞（不以多少，采红熟者） 
右用无灰酒浸之，冬六日，夏三日，于沙盆内研令烂细，然后以布袋绞取汁，与前浸酒 
一同慢火熬成膏，于净磁器内封贮。重汤煮之，每服一匙头，入酥油少许，温酒调下。 



<目录>卷第二\神仙服食

<篇名>天门冬膏

内容：去积聚，风痰，癞疾，三虫，伏尸，除瘟疫。轻身，益气，令人不饥，延年 
不老。 
天门冬（不以多少，去皮，去根、须，洗净） 
上件捣碎，布绞取汁，澄清滤过，用磁器、沙锅或银器，慢火熬成膏。每服一匙头，空 
心温酒调下。 



<目录>卷第二\神仙服食

<篇名>服天门冬

内容：《道书八帝经》∶欲不畏寒，取天门冬、茯苓为末服之。每日顿服，大寒时 
汗出，单衣。《抱朴子》云∶杜紫微服天门冬，御八十外家，有子一百四十人，日行三百里。 
《列仙子》云∶赤松子食天门冬，齿落更生，细发复出。《神仙传》∶甘始者，太原人。服 
天门冬，在人间三百年。《修真秘旨》∶神仙服天门冬，一百日后怡泰和颜，羸劣者强。三 
百日，身轻。三年，身走如飞。 



<目录>卷第二\神仙服食

<篇名>服地黄

内容：《抱朴子》云∶楚文子服地黄八年，夜视有光，手上车弩。 



<目录>卷第二\神仙服食

<篇名>服苍术

内容：《抱朴子》云∶南阳文氏，值乱逃于壶山，饥困，有人教之食术，遂不饥。数 
年乃还乡里，颜色更少，气力转胜。《药经》云∶心欲长生，当服山精。是苍术也。 



<目录>卷第二\神仙服食

<篇名>服茯苓

内容：《抱朴子》云∶任季子服茯苓一十八年，玉女从之，能隐彰，不食谷，面生光 
。孙真人《枕中记》∶茯苓久服，百日百病除。二百日，夜昼二服后，役使鬼神。四年后， 
玉女来侍。 



<目录>卷第二\神仙服食

<篇名>服远志

内容：《抱朴子》云∶陵阳仲子服远志二十年，有子三十人，开书所见，便记不忘。 



<目录>卷第二\神仙服食

<篇名>服五加皮酒

内容：东华真人《煮石经》∶舜常登苍梧山，曰厥金玉香草，即五加也，服之延 
年。故云∶宁得一把五加，不用金玉满车；宁得一斤地榆，安用明月宝珠。昔鲁定公母，单 
服五加皮酒，以致长生。如张子声、杨始建、王叔才、于世彦等，皆古人服五加皮酒而房室 
不绝，皆寿三百岁，有子三、二十人。世世有服五加皮酒而获年寿者甚众。 



<目录>卷第二\神仙服食

<篇名>服桂

内容：《抱朴子》云∶赵他子服桂二十年，足下毛生，日行五百里，力举千斤。 



<目录>卷第二\神仙服食

<篇名>服松子

内容：《列仙传》∶ 食松子，能飞行健，走如奔马。《神仙传》∶松子不以多 
少，研为膏，空心温酒调下一匙头，日三服则不饥渴。久服日行五百里，身轻体健。 



<目录>卷第二\神仙服食

<篇名>服松节酒

内容：《神仙传》∶治百节疼痛，久风虚，脚痹痛。松节酿酒，服之神验。 



<目录>卷第二\神仙服食

<篇名>服槐实

内容：《神仙传》∶槐实于牛胆中渍浸百日，阴干。每日吞一枚，十日身轻，二十日 
白发再黑，百日通神。 



<目录>卷第二\神仙服食

<篇名>服枸杞

内容：《食疗》云∶枸杞叶能令人筋骨壮，除风补益，去虚劳，益阳事。春夏秋采叶 
，冬采子，可久食之。 



<目录>卷第二\神仙服食

<篇名>服莲花

内容：太清诸本草∶七月七日采莲花七分，八月八日采莲根八分，九月九日采莲子九 
分，阴干食之，令人不老。 



<目录>卷第二\神仙服食

<篇名>服栗子

内容：《食疗》云∶如肾气虚弱，取生栗子不以多少，令风干之。每日空心细嚼之三 
五个，徐徐咽之。 



<目录>卷第二\神仙服食

<篇名>服黄精

内容：神仙服黄精成地仙∶昔临川有士人虐其婢，婢乃逃入山中。久之，见野草枝叶 
可爱，即拔取食之，甚美。自是常食之，久而不饥，遂轻健。夜息大木下，闻草动以为虎， 
惧而上木避之，及晓下平地，其身豁然，凌空而去，或自一峰之顶，若飞鸟焉，数岁，其家 
采薪见之，告其主，使捕之，不得。一日，遇绝壁下，以网三面围之，俄而腾上山顶。其主 
异之，或曰∶此婢安有仙风道骨？不过灵药服食。遂以酒馔五味香美，置往来之路，观其食 
否，果来食之，遂不能远去，擒之。问以述其故，所指食之草，即黄精也。谨按∶黄精宽中 
益气，补五藏，调良肌肉，充实骨髓，坚强筋骨，延年不老，颜色鲜明，发白再黑，齿落更 
生。 



<目录>卷第二\神仙服食

<篇名>神枕法

内容：汉武帝东巡泰山下，见老翁锄于道，背上有白光高数尺。帝怪而问之，有道术 
否？老翁对曰∶臣昔年八十五时，衰老垂死，头白齿落，有道士者，教臣服枣，饮水，绝谷 
，并作神枕法，中有三十二物。内二十四物善，以当二十四气；其八物毒，以应八风。臣行 
转少，黑发更生，堕齿复出，日行三百里。臣今年一百八十矣，不能弃世入山，顾恋子孙， 
复还食谷，又已二十余年，犹得神枕之力，往不复老。武帝视老翁，颜壮当如五十许人，验 
问其邻人，皆云信然。帝乃从授其方作枕，而不能随其绝谷，饮水也。 
神枕方∶用五月五日，七月七日，取出林柏以为枕。长一尺二寸，高四寸，空中容一斗 
二升，以柏心赤者为盖，浓二分，盖致之令密，又使开闭也。又钻盖上为三行，每行四十九 
孔，凡一百四十七孔，令容粟大。用下项药∶ 
芎 当归 白芷 辛荑 杜衡 白术 本 木兰 蜀椒 桂 干姜 防风 人参 
桔梗 白薇 荆实 肉苁蓉 飞廉 柏实 薏苡仁 款冬花 白衡 秦椒 麋芜 
凡二十四物，以应二十四气。 
乌头 附子 藜芦 皂角 草 矾石 半夏 细辛 
八物毒者，以应八风。 
右三十二物各一两，皆 咀。以毒药上安之，满枕中，用囊以衣枕。百日而有光泽，一 
年体中无疾，一一皆愈而身尽香。四年白发变黑，齿落重生，耳目聪明。神方验秘，不传非 
人也。武帝以问东方朔，答云∶昔女廉以此传玉青，玉青以传广成子，广成子以传黄帝。近 
者谷城道士淳于公枕此药，枕百余岁而头发不白。夫病之来皆从阳脉起，今枕药枕，风邪不 
得侵入矣。又虽以布囊衣枕，犹当复以帏囊重包之，须欲卧时乃脱去之耳。诏赐老翁疋帛， 
老翁不受，曰∶臣之于君，犹子之于父也，子知道以上之于父，义不受赏。又臣非卖道者， 
以陛下好善，故进此耳。帝止而更赐诸药。 



<目录>卷第二\神仙服食

<篇名>服菖蒲

内容：《神仙服食》∶菖蒲寻九节者，窨干百日，为末，日三服。久服聪明耳目，延 
年益寿。 
《抱朴子》云∶韩聚服菖蒲十三年，身上生毛，日诵万言，冬袒不寒。须得石上 
生者，一寸九节，紫花尤善。 



<目录>卷第二\神仙服食

<篇名>服胡麻

内容：《神仙服食》∶胡麻，食之能除一切痼疾，久服长生，肥健人，延年不老。 



<目录>卷第二\神仙服食

<篇名>服五味

内容：《抱朴子》∶服五味十六年，面色如玉，入火不灼，入水不濡。 



<目录>卷第二\神仙服食

<篇名>服藕实

内容：《食医心镜》∶藕实，味甘平，无毒。补中养气，清神，除百病。久服令人止 
渴悦泽。 



<目录>卷第二\神仙服食

<篇名>服莲子莲蕊

内容：《日华子》云∶莲子并石莲去心，久食令人心喜，益气、止渴。治腰痛， 
泄精，泻痢。 
《日华子》云∶莲花蕊，久服镇心益色，驻颜轻身。 



<目录>卷第二\神仙服食

<篇名>服何首乌

内容：《日华子》云∶何首乌，味甘，无毒，久服壮筋骨，益精髓，黑髭鬓，令人 
有子。 



<目录>卷第二

<篇名>四时所宜

内容：春三月，此谓发陈，天地俱生，万物以荣，夜卧早起，广步于庭，被发缓行，以使志生 
，生而勿杀，予而勿夺，赏而勿罚，此春气之应，养生之道也。逆之则伤肝，夏为寒变，奉 
长者少。 
春气温，宜食麦，以凉之，不可一于温也。禁温饮食及热衣服。 
夏三月，此谓蕃秀，天地气交，万物华实，夜卧早起，无厌于日，使志无怒，使华英成 
秀，使气得泄，若所爱在外，此夏气之应，养长之道也。逆之则伤心，秋为 疟，奉收者少 
，冬至重病。 
夏气热，宜食菽，以寒之，不可一于热也。禁温饮食，饱食，湿地，濡衣服。 
秋三月，此谓容平，天气以急，地气以明，早卧早起，与鸡俱兴，使志安宁，以缓秋刑 
，收敛神气，使秋气平，无外其志，使肺气清，此秋气之应，养收之道也。逆之则伤肺，冬 
为飧泄，奉藏者少。 
秋气燥，宜食麻，以润其燥。禁寒饮食，寒衣服。 
冬三月，此谓闭藏，水冰地坼，无扰乎阳，早卧晚起，必待日光，使志若伏若匿，若有 
私意，若己有得，去寒就温，无泄皮肤，使气亟夺，此冬气之应，养藏之道也。逆之则伤肾 
，春为痿厥，奉生者少。 
冬气寒，宜食黍，以热性治其寒。禁热饮食，温炙衣服。 



<目录>卷第二

<篇名>五味偏走

内容：酸涩以收，多食则膀胱不利，为癃闭。苦燥以坚，多食则三焦闭塞，为呕吐。辛味薰蒸 
，多食则上走于肺，荣卫不时而心洞，咸味涌泄，多食则外注于脉，胃竭，咽燥而病渴。甘 
味弱劣，多食则胃柔缓而虫过，故中满而心闷。 
辛走气，气病勿多食辛。咸走血，血病勿多食咸。苦走骨，骨病勿多食苦。甘走肉，肉 
病勿多食甘。酸走筋，筋病勿多食酸。 
肝病禁食辛，宜食粳米、牛肉、葵菜之类。心病禁食咸，宜食小豆、犬肉、李、韭之类 
。脾病禁食酸，宜食大豆、豕肉、栗、藿之类。肺病禁食苦，宜食小麦、羊肉、杏、薤之类 
。肾病禁食甘，宜食黄黍、鸡肉、桃、葱之类。 
多食酸，肝气以津，脾气乃绝，则肉胝 而唇揭。多食咸，骨气劳短，肥气折，则脉凝 
泣而变色。多食甘，心气喘满，色黑，肾气不平，则骨痛而发落。多食苦，则脾气不濡，胃 
气乃浓，则皮槁而毛拔。多食辛，筋脉沮 ，精神乃央，则筋急而爪枯。五谷为食，五果为 
助，五肉为益，五菜为充，气味合和而食之，则补精益气。虽然五味调和，食饮口嗜，皆不 
可多也。多者生疾，少者为益。百味珍馔，日有慎节，是为上矣。 



<目录>卷第二\食疗诸病

<篇名>生地黄鸡

内容：治腰背疼痛，骨髓虚损，不能久立，身重气乏，盗汗，少食，时复吐利。 
生地黄（半斤） 饴糖（五两） 乌鸡（一枚） 
右三味，先将鸡去毛、肠肚净，细切，地黄与糖相和匀，内鸡腹中，以铜器中放之，复 
置甑中蒸炊，饭熟成，取食之。不用盐醋，唯食肉尽却饮汁。 



<目录>卷第二\食疗诸病

<篇名>羊蜜膏

内容：治虚劳，腰痛，咳嗽，肺痿，骨蒸。 
熟羊脂（五两） 熟羊髓（五两） 白沙蜜（五两，炼净） 生姜汁（一合） 生地黄 
汁（五合） 
右五味，先以羊脂煎令沸，次下羊髓又令沸，次下蜜、地黄、生姜汁，不住手搅，微火 
熬数沸成膏。每日空心温酒调一匙头。或作羹汤，或作粥食之亦可。 



<目录>卷第二\食疗诸病

<篇名>羊藏羹

内容：治肾虚劳损，骨髓伤败。 
羊肝、肚、肾、心、肺（各一具，汤洗净） 牛酥（一两） 胡椒（一两） 荜拨（一 
两） 豉（一合） 陈皮（二钱，去白） 良姜（二钱） 草果（两个） 葱（五茎） 
上件，先将羊肝等，慢火煮令熟，将汁滤净。和羊肝等并药，一同入羊肚内，缝合口， 
令绢袋盛之，再煮熟，入五味，旋旋任意食之。 



<目录>卷第二\食疗诸病

<篇名>羊骨粥

内容：治虚劳，腰膝无力。 
羊骨（一副，全者，捶碎） 陈皮（二钱，去白） 良姜（二钱） 草果（二个） 生 
姜（一两） 盐（少许） 
右水三斗，慢火熬成汁，滤出澄清，如常作粥，或作羹汤亦可。 



<目录>卷第二\食疗诸病

<篇名>羊脊骨粥

内容：治下元久虚，腰肾伤败。 
羊脊骨（一具，全者，捶碎） 肉苁蓉（一两，洗，切作片） 草果（三个） 荜拨（二 
钱） 
上件，水熬成汁，滤去滓，入葱白、五味，作面羹食之。 



<目录>卷第二\食疗诸病

<篇名>白羊肾羹

内容：治虚劳，阳道衰败，腰膝无力。 
白羊肾（二具，切作片） 肉苁蓉（一两，酒浸，切） 羊脂（四两，切作片） 胡椒 
（二钱） 陈 
皮（一钱，去白） 荜拨（二钱） 草果（二钱） 
上件相和，入葱白、盐、酱，煮作汤，入面 子，如常作羹食之。 



<目录>卷第二\食疗诸病

<篇名>猪肾粥

内容：治肾虚劳损，腰膝无力，疼痛。 
猪肾（一对，去脂膜，切） 粳米（三合） 草果（二钱） 陈皮（一钱，去白） 缩 
砂（二钱） 
上件，先将猪肾、陈皮等煮成汁，滤去滓，入酒少许，次下米成粥，空心食之。 



<目录>卷第二\食疗诸病

<篇名>枸杞羊肾粥

内容：治阳气衰败，腰脚疼痛，五劳七伤。 
枸杞叶（一斤） 羊肾（一对，细切） 葱白（一茎） 羊肉（半斤，炒） 
右四味拌匀，入五味，煮成汁，下米熬成粥，空腹食之。 



<目录>卷第二\食疗诸病

<篇名>鹿肾羹

内容：治肾虚耳聋。 
鹿肾（一对，去脂膜，切） 
上件于豆豉中，入粳米三合，煮粥或作羹，入五味，空心食之。 



<目录>卷第二\食疗诸病

<篇名>羊肉羹

内容：治肾虚衰弱，腰脚无力。 
羊肉（半斤，细切） 萝卜（一个，切作片） 草果（一钱） 陈皮（一钱，去白） 良 
姜（一 
钱） 
荜拨（一钱） 胡椒（一钱） 葱白（三茎） 
上件，水熬成汁，入盐、酱熬汤，下面 子，作羹食之。将汤澄清，作粥食之亦可。 



<目录>卷第二\食疗诸病

<篇名>鹿蹄汤

内容：治诸风、虚，腰脚疼痛，不能践地。 
鹿蹄（四只） 陈皮（二钱） 草果（二钱） 
上件，煮令烂熟，取肉，入五味，空腹食之。 



<目录>卷第二\食疗诸病

<篇名>鹿角酒

内容：治卒患腰痛，暂转不得。 
鹿角（新者，长二三寸，烧令赤） 
上件，内酒中浸二宿，空心饮之立效。 



<目录>卷第二\食疗诸病

<篇名>黑牛髓煎

内容：治肾虚弱，骨伤败，瘦弱无力。 
黑牛髓（半斤） 生地黄汁（半斤） 白沙蜜（半斤，炼去蜡） 
右三味和匀，煎成膏，空心酒调服之。 



<目录>卷第二\食疗诸病

<篇名>狐肉汤

内容：治虚弱，五藏邪气。 
狐肉（五斤，汤洗净） 草果（五个） 缩砂（二钱） 葱（一握） 陈皮（一钱，去 
白） 良姜（二钱） 哈昔泥（一钱，即阿魏） 
上件，水一斗，煮熟，去草果等，次下胡椒二钱，姜黄一钱，醋、五味，调和匀，空心 
食之。 



<目录>卷第二\食疗诸病

<篇名>乌鸡汤

内容：治虚弱，劳伤，心腹邪气。 
乌雄鸡（一只， 洗净，切作块子） 陈皮（一钱，去白） 良姜（一钱） 胡椒（二 
钱） 草果（二个） 
上件，以葱、醋、酱相和，入瓶内，封口，令煮熟，空腹食。 



<目录>卷第二\食疗诸病

<篇名>醍醐酒

内容：治虚弱，去风湿。 
醍醐（一盏） 
上件，以酒一杯和匀，温饮之，效验。 



<目录>卷第二\食疗诸病

<篇名>山药

内容：治诸虚，五劳七伤，心腹冷痛，骨髓伤败。 
羊骨（七五块，带肉） 萝卜（一枚，切作大片） 葱白（一茎） 草果（五个） 陈 
皮（一钱， 
去 
白） 良姜（一钱） 胡椒（二钱） 缩砂（二钱） 山药（二斤） 
上件同煮，取汁澄清，滤去滓，面二斤，山药二斤，煮熟，研泥，溲面作 ，入五味， 
空腹食之。 



<目录>卷第二\食疗诸病

<篇名>山药粥

内容：治虚劳，骨蒸，久冷。 
羊肉（一斤，去脂膜，烂煮熟，研泥） 山药（一斤，煮熟，研泥） 
上件，肉汤内下米三合，煮粥，空腹食之。 



<目录>卷第二\食疗诸病

<篇名>酸枣粥

内容：治虚劳，心烦，不得睡卧。 
酸枣仁（一碗） 
右用水，绞取汁，下米三合煮粥，空腹食之。 



<目录>卷第二\食疗诸病

<篇名>生地黄粥

内容：治虚弱骨蒸，四肢无力，渐渐羸瘦，心烦不得睡卧。 
生地黄汁（一合） 酸枣仁（二两，水绞，取汁二盏） 
上件，水煮同熬数沸，次下米三合煮粥，空腹食之。 



<目录>卷第二\食疗诸病

<篇名>椒面羹

内容：治脾胃虚弱，久患冷气，心腹结痛，呕吐不能下食。 
川椒（三钱，炒，为末） 白面（四两） 
上件同和匀，入盐少许，于豆豉作面条，煮羹食之。 



<目录>卷第二\食疗诸病

<篇名>荜拨粥

内容：治脾胃虚弱，心腹冷气 痛，妨闷不能食。 
荜拨（一两） 胡椒（一两） 桂（五钱） 
右三味为末。每用三钱，水三大碗，入豉半合，同煮令熟，去滓，下米三合作粥，空腹 
食之。 



<目录>卷第二\食疗诸病

<篇名>良姜粥

内容：治心腹冷痛，积聚，停饮。 
高良姜（半两，为末） 粳米（三合） 
上件，水三大碗 煎高良姜至二碗，去滓，下米煮粥，食之效验。 



<目录>卷第二\食疗诸病

<篇名>吴茱萸粥

内容：治心腹冷气冲胁肋痛。 
吴茱萸（半两，水洗，去涎，焙干，炒，为末） 
上件，以米三合，一同作粥，空腹食之。 



<目录>卷第二\食疗诸病

<篇名>牛肉脯

内容：治脾胃久冷，不思饮食。 
牛肉（五斤，去脂膜，切作大片） 胡椒（五钱） 荜拨（五钱） 陈皮（二钱，去白） 
草果 
（二 
钱） 缩砂（二钱） 良姜（二钱） 
上件为细末，生姜汁五合，葱汁一合，盐四两，同肉拌匀，淹二日，取出焙干，作脯， 
任意食之。 



<目录>卷第二\食疗诸病

<篇名>莲子粥

内容：治心志不宁。补中强志，聪明耳目。 
莲子（一升，去心） 
上件煮熟，研如泥，与粳米三合，作粥，空腹食之。 



<目录>卷第二\食疗诸病

<篇名>鸡头粥

内容：治精气不足，强志，明耳目。 
鸡头实（三合） 
上件煮熟，研如泥，与粳米一合，煮粥食之。 



<目录>卷第二\食疗诸病

<篇名>鸡头粉羹

内容：治湿痹，腰膝痛。除暴疾，益精气，强心志，耳目聪明。 
鸡头（磨成粉） 羊脊骨（一副，带肉，熬取汁） 
上件，用生姜汁一合，入五味调和，空心食之。 



<目录>卷第二\食疗诸病

<篇名>桃仁粥

内容：治心腹痛，上气咳嗽，胸膈妨满，喘急。 
桃仁（三两，汤煮熟，去尖、皮，研） 
上件取汁，和粳米同煮粥，空腹食之。 



<目录>卷第二\食疗诸病

<篇名>生地黄粥

内容：治虚劳，瘦弱，骨蒸，寒热往来，咳嗽唾血。 
生地黄汁（二合） 
上件，煮白粥，临熟时入地黄汁，搅匀，空腹食之。 



<目录>卷第二\食疗诸病

<篇名>鲫鱼羹

内容：治脾胃虚弱，泄痢，久不瘥者，食之立效。 
大鲫鱼（二斤） 大蒜（两块） 胡椒（二钱） 小椒（二钱） 陈皮（二钱） 缩砂 
（二钱） 荜 
拨（ 
二钱） 
上件，葱、酱、盐、料物、蒜，入鱼肚内，煎熟作羹，五味调和令匀，空心食之。 



<目录>卷第二\食疗诸病

<篇名>炒黄面

内容：治泄痢，肠胃不固。 
白面（一斤，炒令焦黄） 
上件，每日空心温水调一匙头。 



<目录>卷第二\食疗诸病

<篇名>乳饼面

内容：治脾胃虚弱，赤白泄痢。 
乳饼（一个，切作豆子样） 
上件，用面拌煮熟，空腹食之。 



<目录>卷第二\食疗诸病

<篇名>炙黄鸡

内容：治脾胃虚弱，下痢。 
黄雌鸡（一只， 净） 
右以盐、酱、醋、茴香、小椒末同拌匀，刷鸡上，令炭火炙干焦，空腹食之。 



<目录>卷第二\食疗诸病

<篇名>牛奶子煎荜拨法

内容：贞观中，太宗苦于痢疾，众医不效，问左右能治愈者，当重赏。时有 
术士进此方∶用牛奶子煎荜拨，服之立瘥。 



<目录>卷第二\食疗诸病

<篇名>肉羹

内容：治水肿，浮气，腹胀，小便涩少。 
肉（一斤，细切） 葱（一握） 草果（三个） 
上件，用小椒、豆豉，同煮烂熟，入粳米一合作羹，五味调匀，空腹食之。 



<目录>卷第二\食疗诸病

<篇名>黄雌鸡

内容：治腹中水癖，水肿。 
黄雌鸡（一只， 净） 草果（二钱） 赤小豆（一升） 
上件，同煮熟，空心食之。 



<目录>卷第二\食疗诸病

<篇名>青鸭羹

内容：治十种水病不瘥。 
青头鸭（一只，退净） 草果（五个） 
上件，用赤小豆半升，入鸭腹内煮熟，五味调，空心食。 



<目录>卷第二\食疗诸病

<篇名>萝卜粥

内容：治消渴，舌焦，口干，小便数。 
大萝卜（五个，煮熟，绞取汁） 
上件，用粳米三合，同水并汁，煮粥食之。 



<目录>卷第二\食疗诸病

<篇名>野鸡羹

内容：治消渴，口干，小便频数。 
野鸡（一只， 净） 
右入五味，如常法作羹 食之。 



<目录>卷第二\食疗诸病

<篇名>鹁鸽羹

内容：治消渴，饮水无度。 
白鹁鸽（一只，切作大片） 
上件，用土苏一同煮熟，空腹食之。 



<目录>卷第二\食疗诸病

<篇名>鸡子黄

内容：治小便不通。 
鸡子黄（一枚，生用） 
上件，服之不过三服，熟亦可食。 



<目录>卷第二\食疗诸病

<篇名>葵菜羹

内容：治小便癃闭不通。 
葵菜叶（不以多少，洗择净） 
右煮作羹，入五味，空腹食之。 



<目录>卷第二\食疗诸病

<篇名>鲤鱼汤

内容：治消渴，水肿，黄胆，香港脚。 
大鲤鱼（一头） 赤小豆（一合） 陈皮（二钱，去白） 小椒（二钱） 草果（二钱） 
上件，入五味，调和匀，煮熟，空腹食之。 



<目录>卷第二\食疗诸病

<篇名>马齿菜粥

内容：治香港脚，头面水肿，心腹胀满，小便淋涩。 
马齿菜（洗净，取汁） 
上件，和粳米同煮粥，空腹食之。 



<目录>卷第二\食疗诸病

<篇名>小麦粥

内容：治消渴，口干。 
小麦（淘净，不以多少） 
右以煮粥，或炊作饭，空腹食之。 



<目录>卷第二\食疗诸病

<篇名>驴头羹

内容：治中风头眩，手足无力，筋骨烦痛，言语蹇涩。 
乌驴头（一枚， 洗净） 胡椒（二钱） 草果（二钱） 
上件，煮令烂熟，入豆豉汁中，五味调和，空腹食之。 



<目录>卷第二\食疗诸病

<篇名>驴肉汤

内容：治风狂，忧愁不乐，安心气。 
乌驴肉（不以多少，切） 
上件，于豆豉中，烂煮熟，入五味，空心食之。 



<目录>卷第二\食疗诸病

<篇名>狐肉羹

内容：治惊风，癫痫，神情恍惚，言语错谬，歌笑无度。 
狐肉（不以多少及五脏） 
上件，如常法入五味，煮令烂熟，空心食之。 



<目录>卷第二\食疗诸病

<篇名>熊肉羹

内容：治诸风，香港脚，痹痛不仁，五缓筋急。 
熊肉（一斤） 
上件，于豆豉中，入五味、葱、酱，煮熟，空腹食之。 



<目录>卷第二\食疗诸病

<篇名>乌鸡酒

内容：治中风，背强，舌直不得语，目睛不转，烦热。 
乌雌鸡（一只， 洗净，去肠肚） 
上件，以酒五升，煮取酒二升，去滓。分作三服，相继服之。汁尽，无时熬葱白、生姜 
粥投之，盖覆取汁。 



<目录>卷第二\食疗诸病

<篇名>羊肚羹

内容：治诸中风。 
羊肚（一枚，洗净） 粳米（二合） 葱白数茎 豉（半合） 蜀椒（去目，闭口者。 
炒出汗， 
三 
十粒） 生姜（二钱半，细切） 
右六味拌匀，入羊肚内烂煮熟，五味调和，空心食之。 



<目录>卷第二\食疗诸病

<篇名>葛粉羹

内容：治中风，心脾风热，言语蹇涩，精神昏愦，手足不遂。 
葛根（半斤，捣，取粉四两） 荆芥穗（一两） 豉（三合） 
右三味，先以水煮荆芥、豉，六七沸，去滓，取汁，次将葛粉作索面，于汁中煮熟，空 
腹食之。 



<目录>卷第二\食疗诸病

<篇名>荆芥粥

内容：治中风，言语蹇涩，精神昏愦，口面 斜。 
荆芥穗（一两） 薄荷叶（一两） 豉（三合） 白粟米（三合） 
上件，以水四升，煮取三升，去滓，下米煮粥，空腹食之。 



<目录>卷第二\食疗诸病

<篇名>麻子粥

内容：治中风，五脏风热，语言蹇涩，手足不遂，大肠滞涩。 
冬麻子（二两，炒，去皮，研） 白粟米（三合） 薄荷叶（一两） 荆芥穗（一两） 
上件，水三升，煮薄荷、荆芥，去滓，取汁，入麻子仁同煮粥，空腹食之。 



<目录>卷第二\食疗诸病

<篇名>恶实菜

内容：即牛蒡子，又名鼠粘子。治中风，燥热，口干，手足不遂及皮肤热疮。 
恶实菜叶（肥嫩者） 酥油 
上件，以汤煮恶实叶三五升，取出，以新水淘过，布绞取汁，入五味，酥点食之。 



<目录>卷第二\食疗诸病

<篇名>乌驴皮汤

内容：治中风，手足不遂，骨节烦疼，心燥，口眼面目 斜。 
乌驴皮（一张， 洗净） 
上件，蒸熟，细切如条，于豉汁中，入五味，调和匀，煮过，空心食之。 



<目录>卷第二\食疗诸病

<篇名>羊头脍

内容：治中风，头眩，羸瘦，手足无力。 
白羊头（一枚， 洗净） 
上件，蒸令烂熟，细切，以五味汁调和脍，空腹食之。 



<目录>卷第二\食疗诸病

<篇名>野猪

内容：治久痔野鸡病，下血不止，肛门肿满。 
野猪肉（二斤，细切） 
上件，煮令烂熟，入五味，空心食之。 



<目录>卷第二\食疗诸病

<篇名>獭肝羹

内容：治久痔下血不止。 
獭肝（一副） 
上件，煮熟，入五味，空腹食之。 



<目录>卷第二\食疗诸病

<篇名>鲫鱼羹

内容：治久痔，肠风，大便常有血。 
大鲫鱼（一头，新鲜者，洗净，切作片） 小椒（二钱，为末） 草果（一钱，为末） 
上件，用葱三茎，煮熟，入五味，空腹食之。 



<目录>卷第二

<篇名>服药食忌

内容：但服药不可多食生芫荽及蒜，杂生菜、诸滑物、肥猪肉、犬肉、油腻物，鱼脍腥膻等物 
。及忌见丧尸、产妇、淹秽之事。又不可食陈臭之物。 
有术勿食桃、李、雀肉、胡荽、蒜、青鱼等物。有黎芦勿食猩肉。有巴豆勿食芦笋及野 
猪肉。有黄连、桔梗，勿食猪肉。有地黄勿食芜荑。有半夏、菖蒲，勿食饴糖及羊肉。有细 
辛勿食生菜。有甘草勿食菘菜、海藻。有牡丹勿食生胡荽。有商陆勿食犬肉。有常山勿食生 
葱、生菜。有空青、朱砂，勿食血。凡服药通忌食血。有茯苓勿食醋。有鳖甲勿食苋菜。有 
天门冬勿食鲤鱼。 
凡久服药通忌∶未不服药，又忌满日。正、五、九月忌巳日。二、六、十月忌寅日。三 
、七、十一月忌亥日。四、八、十二月忌申日。 



<目录>卷第二

<篇名>食物利害

内容：盖食物有利害者，可知而避之。 
面有 气，不可食。生料色臭，不可食。浆老而饭馊，不可食。煮肉不变色，不可食。 
诸肉非宰杀者，勿食。诸肉臭败者，不可食。诸脑，不可食。凡祭肉自动者，不可食。 
猪羊疫死者，不可食。曝肉不干者，不可食。马肝、牛肝，皆不可食。兔合眼，不可食。烧 
肉，不可用桑柴火。獐、鹿、麋，四月至七月勿食。二月内， 
勿食兔肉。诸肉脯，忌米中贮之，有毒。鱼馁者，不可食。羊肝有孔者，不可食。诸鸟自闭 
口者，勿食。蟹八月后可食，余月勿食。虾不可多食，无须及腹下丹，煮之白者，皆不可食 
。腊月脯腊之属，或经雨漏所渍、虫鼠啮残者，勿食。海味糟藏之属，或经湿热变损，日月 
过久者，勿食。六月、七月，勿食雁。鲤鱼头，不可食，毒在脑中。诸肝青者，不可食。五 
月勿食鹿，伤神。九月勿食犬肉，伤神。十月勿食熊肉，伤神。不时者，不可食。诸果核未 
成者，不可食。诸果落地者，不可食。诸果虫伤者，不可食。桃杏双仁者，不可食。莲子不 
去心，食之成霍乱。甜瓜双蒂者，不可食。诸瓜沉水者，不可食。蘑菇勿多食，发病。榆仁 
不可多食，令人瞑。菜着霜者，不可食。樱桃勿多食，令人发风。葱不可多食，令人虚。芫 
荽勿多食，令人多忘。竹笋勿多食，发病。木耳色赤者，不可食。三月勿食蒜，昏人目。二 
月勿食蓼，发病。九月勿食着霜瓜。四月勿食胡荽，生狐臭。十月勿食椒，伤人心。五月勿 
食韭，昏人五脏。 



<目录>卷第二

<篇名>食物相反

内容：盖食不欲杂，杂则或有所犯，知者分而避之。 
马肉不可与仓米同食。马肉不可与苍耳、姜同食。猪肉不可与牛肉同食。羊肝不可与椒 
同食，伤心。兔肉不可与姜同食，成霍乱。羊肝不可与猪肉同食。牛肉不可与栗子同食。羊 
肚不可与小豆、梅子同食，伤人。羊肉不可与鱼脍、酪同食。猪肉不可与芫荽同食，烂人肠 
。马奶子不可与鱼脍同食，生症瘕。鹿肉不可与 鱼同食。麋鹿不可与虾同食。麋肉脂不可 
与梅、李同食。牛肝不可与 鱼同食，生风。牛肠不可与犬肉同食。鸡肉不可与鱼汁同食， 
生症瘕。鹌鹑肉不可与猪肉同食，面生黑。鹌鹑肉不可与菌子同食，发痔。野鸡不可与荞面 
同食，生虫。野鸡不可与胡桃、蘑菇同食。野鸡卵不可与葱同食，生虫。雀肉不可与李同食 
。鸡子不可与鳖肉同食。鸡子不可与生葱、蒜同食、损气。鸡肉不可与兔肉同食，令人泄泻 
。野鸡不可与鲫鱼同食。鸭肉不可与鳖肉同食。野鸡不可与猪肝同食。鲤鱼不可与犬肉同食 
。野鸡不可与 鱼同食，食之令人生癞疾。鲫鱼不可与糖同食。鲫鱼不可与猪肉同食。黄鱼 
不可与荞面同食。虾不可与猪肉同食，损精。虾不可与糖同食。虾不可与鸡肉同食。大豆黄 
不可与猪肉同食。黍米不可与葵菜同食，发病。小豆不可与鲤鱼同食。杨梅不可与生葱同食 
。柿、梨不可与蟹同食。李子不可与鸡子同食。枣不可与蜜同食。李子、菱角不可与蜜同食 
。葵菜不可与糖同食。生葱不可与蜜同食。莴苣不可与酪同食。竹笋不可与糖同食。蓼不可 
与鱼脍同食。苋菜不可与鳖肉同食。韭不可与酒同食。苦苣不可与蜜同食。薤不可与牛肉同 
食，生症瘕。芥末不可与兔肉同食，生疮。 



<目录>卷第二

<篇名>食物中毒

内容：诸物品类，有根性本毒者，有无毒而食物成毒者，有杂合相畏、相恶、相反成毒者，人 
不戒慎而食之，致伤腑脏和乳肠胃之气，或轻或重，各随其毒而为害，随毒而解之。 
如饮食后不知记何物毒，心烦满闷者，急煎苦参汁饮，令吐出。或煮犀角汁饮之，或苦 
酒、好酒煮饮，皆良。 
食菜物中毒，取鸡粪烧灰，水调服之。或甘草汁，或煮葛根汁饮之。胡粉水调服亦可。 
食瓜过多，腹胀，食盐即消。食蘑菇、菌子毒，地浆解之。食菱角过多，腹胀满闷，可 
暖酒和姜饮之即消。食野山芋毒，土浆解之。食瓠中毒，煮黍y汁饮之即解。 
食诸杂肉毒及马肝漏脯中毒者，烧猪骨灰调服，或芫荽汁饮之，或生韭汁亦可。食牛、 
羊肉中毒，煎甘草汁饮之。食马肉中毒，嚼杏仁即消，或芦根汁及好酒皆可。食犬肉不消成 
胀，口干，杏仁去皮、尖，水煎饮之。 
食鱼脍过多成虫瘕，大黄汁、陈皮末，同盐汤服之。食蟹中毒，饮紫苏汁，或冬瓜汁， 
或生藕汁解之。干蒜汁、芦根汁亦可。食鱼中毒，陈皮汁、芦根及大黄、大豆、朴硝汁皆可 
。 
食鸭子中毒，煮秫米汁解之。食鸡子中毒，可饮醇酒，醋解之。 
饮酒大醉不解，大豆汁、葛花、椹子、柑子皮汁皆可。 
食牛肉中毒，猪脂炼油一两，每服一匙头，温水调下即解。食猪肉中毒，饮大黄汁，或 
杏仁汁、朴硝汁，皆可解。 



<目录>卷第二

<篇名>禽兽变异

内容：禽兽形类，依本体生者，犹分其性质有毒无毒者，况异像变生，岂无毒乎。倘不慎口， 
致生疾病，是不察矣。 
兽岐尾，马蹄夜目，羊心有孔，肝有青黑，鹿豹文，羊肝有孔，黑鸡白首，白马青蹄， 
羊独角，白羊黑头，黑羊白头，白鸟黄首，羊六角，白马黑头，鸡有四距，爆肉不燥，马生 
角，牛肝叶孤，蟹有独螯，鱼有眼睫，虾无须，肉入水动，肉经宿暖，鱼无肠、胆、腮，肉 
落地不沾土，鱼目开合及腹下丹。 



<目录>卷第三\米谷品

<篇名>稻米

内容：味甘苦，平，无毒。主温中，令人多热，大便坚，不可多食。即糯米也。（苏门者 
为上，酿酒者多用。） 



<目录>卷第三\米谷品

<篇名>粳米

内容：味甘苦，平，无毒。主益气，止烦，止泄，和胃气，长肌肉。即今有数种。（香粳 
米，匾子米、雪里白，香子米。）香味尤胜。诸粳米捣碎，取其圆净者，为圆米，亦作渴米。 



<目录>卷第三\米谷品

<篇名>粟米

内容：味咸，微寒，无毒。主养肾气，去脾胃中热，益气。陈者良，治胃中热，消渴 
，利小便，止痢。唐本草注云∶粟类多种，颗粒细如粱米，捣细，取匀净者为浙米。 



<目录>卷第三\米谷品

<篇名>青粱米

内容：味甘，微寒，无毒。主胃痹，中热，消渴，止泄痢，益气补中，轻身延年。 



<目录>卷第三\米谷品

<篇名>白粱米

内容：味甘，微寒，无毒。主除热，益气。 



<目录>卷第三\米谷品

<篇名>黄粱米

内容：味甘，平，无毒。主益气和中，止泄。唐本注云∶穗大毛长，谷米俱粗于白粱 
。 



<目录>卷第三\米谷品

<篇名>黍米

内容：味甘，平，无毒。主益气补中，多热，令人烦。 
久食昏人五脏，令人好睡，肺病宜食。 



<目录>卷第三\米谷品

<篇名>丹黍米

内容：味苦，微温，无毒。主咳逆，霍乱，止烦渴，除热。 



<目录>卷第三\米谷品

<篇名>稷米

内容：味甘，无毒。主益气，补不足。关西谓之糜子米，亦谓 米。古者取其香可爱， 
故以供祭祀。 



<目录>卷第三\米谷品

<篇名>河西米

内容：味甘，无毒。补中益气。颗粒硬于诸米。出本地。 



<目录>卷第三\米谷品

<篇名>绿豆

内容：味甘寒，无毒。主丹毒，风疹，烦热，和五脏，行经脉。 



<目录>卷第三\米谷品

<篇名>白豆

内容：味甘，平，无毒。调中，暖肠胃，助经脉。肾病宜食。 



<目录>卷第三\米谷品

<篇名>大豆

内容：味甘，平，无毒。杀鬼气，止痛，逐水，除胃中热，下瘀血，解诸药毒。作豆腐 
即寒而动气。 



<目录>卷第三\米谷品

<篇名>赤小豆

内容：味甘酸，平，无毒。主下水，排脓血，去热肿，止泻痢，通小便。解小麦毒。 



<目录>卷第三\米谷品

<篇名>回回豆子

内容：味甘，无毒。主消渴。勿与盐煮食之。出在回回地面，苗似豆，今田野中处 
处有之。 



<目录>卷第三\米谷品

<篇名>青小豆

内容：味甘寒，无毒。主热中，消渴。止下痢，去腹胀。产妇无乳汁，烂煮三五升食 
之，即乳多。 



<目录>卷第三\米谷品

<篇名>豌豆

内容：味甘，平，无毒。调顺荣卫，和中益气。 



<目录>卷第三\米谷品

<篇名>匾豆

内容：味甘，微温。主和中。叶主霍乱吐下不止。 



<目录>卷第三\米谷品

<篇名>小麦

内容：味甘，微寒，无毒。主除热，止烦躁，消渴，咽干，利小便，养肝气，止痛，唾 
血。 



<目录>卷第三\米谷品

<篇名>大麦

内容：味咸，温、微寒，无毒。主消渴，除热，益气，调中，令人多热，为五谷长。《 
药性论》云∶能消化宿食，破冷气。 



<目录>卷第三\米谷品

<篇名>荞麦

内容：味甘，平寒，无毒。实肠胃，益气力。久食动风气，令人头眩。和猪肉食之，患 
热风，脱人须眉。 



<目录>卷第三\米谷品

<篇名>白芝麻

内容：味甘、大寒，无毒。治虚劳，滑肠胃，行风气，通血脉，去头风，润肌肤。食 
后生啖一合。与乳母食之，令子不生病。 



<目录>卷第三\米谷品

<篇名>胡麻

内容：味甘，微寒。除一切痼疾，久服长肌肉，健人。油，利大便，治胞衣不下。《修 
真秘旨》云神仙服胡麻法∶久服面光泽，不饥，三年水火不能害，行及奔马。 



<目录>卷第三\米谷品

<篇名>饧

内容：味甘，微温，无毒。补虚乏，止渴，去血，健脾，治嗽。小儿误吞钱，取一斤，渐 
渐尽食之即出。 



<目录>卷第三\米谷品

<篇名>蜜

内容：味甘，平、微温，无毒。主心腹邪气，诸惊痫，补五脏不足，益中气，止痛，解毒 
，明耳目，和百药，除众病。 



<目录>卷第三\米谷品

<篇名>曲

内容：味甘，大暖。疗藏府中风气，调中益气，开胃消食，补虚去冷。陈久者良。 



<目录>卷第三\米谷品

<篇名>醋

内容：味酸，温，无毒。消痈肿、散水气，杀邪毒，破血运，除症块，坚积。醋有数种∶ 
酒醋、桃醋、麦醋、葡萄醋、枣醋、米醋为上，入药用。 



<目录>卷第三\米谷品

<篇名>酱

内容：味咸酸，冷，无毒。除热止烦，杀百药、热汤火毒，杀一切鱼、肉、菜蔬毒，豆酱 
主治胜面酱。陈久者尤良。 



<目录>卷第三\米谷品

<篇名>豉

内容：味苦，寒，无毒。主伤寒，头痛，烦躁，满闷。 



<目录>卷第三\米谷品

<篇名>盐

内容：味咸，温，无毒。主杀鬼蛊邪，疰毒伤寒，吐胸中痰癖，止心腹卒痛。多食伤肺， 
令人咳嗽，失颜色。 



<目录>卷第三\米谷品

<篇名>酒

内容：味苦甘辣，大热，有毒。主行药势，杀百邪，通血脉，浓肠胃，润皮肤，消忧愁， 
多饮损寿伤神，易人本性。酒有数般，唯酝酿以随其性。 



<目录>卷第三\米谷品

<篇名>虎骨酒

内容：以酥炙虎骨捣碎，酿酒。治骨节疼痛，风疰冷痹痛。 



<目录>卷第三\米谷品

<篇名>枸杞酒

内容：以甘州枸杞依法酿酒。补虚弱，长肌肉，益精气，去冷风，壮阳道。 



<目录>卷第三\米谷品

<篇名>地黄酒

内容：以地黄绞汁酿酒。治虚弱，壮筋骨，通血脉，治腹内痛。 



<目录>卷第三\米谷品

<篇名>松节酒

内容：仙方以五月五日采松节，锉碎，煮水酿酒。治冷风虚，骨弱，脚不能履地。 



<目录>卷第三\米谷品

<篇名>茯苓酒

内容：仙方，依法茯苓酿酒。治虚劳，壮筋骨，延年益寿。 



<目录>卷第三\米谷品

<篇名>松根酒

内容：以松树下撅坑置瓮，取松根津液酿酒。治风，壮筋骨。 



<目录>卷第三\米谷品

<篇名>羊羔酒

内容：依法作酒，大补益人。 



<目录>卷第三\米谷品

<篇名>五加皮酒

内容：五加皮浸酒，或依法酿酒。治骨弱不能行走，久服壮筋骨，延年不老。 



<目录>卷第三\米谷品

<篇名>腽肭脐酒

内容：治肾虚弱，壮腰膝，大补益人。 



<目录>卷第三\米谷品

<篇名>小黄米酒

内容：性热，不宜多饮，昏人五脏，烦热多睡。 



<目录>卷第三\米谷品

<篇名>葡萄酒

内容：益气调中，耐饥强志。酒有数等，有西番者，有哈剌火者，有平阳太原者，其 
味都不及哈剌火者。田地酒最佳。 



<目录>卷第三\米谷品

<篇名>阿剌吉酒

内容：味甘辣，大热，有大毒。主消冷坚积，去寒气。用好酒蒸熬，取露成阿剌吉 
。 



<目录>卷第三\米谷品

<篇名>速儿麻酒

内容：又名拨糟。味微甘辣。主益气，止渴。多饮令人膨胀、生痰。 



<目录>卷第三\兽品

<篇名>牛肉

内容：味甘，平，无毒。主消渴，止 泄，安中益气，补脾胃。 
\x牛髓\x 
补中，填精髓。 
\x牛酥\x 
凉，益心肺，止渴、嗽，润毛发，除肺痿，心热吐血。 
\x牛酪\x 
味甘酸，寒，无毒。主热毒，止消渴，除胸中虚热，身面热疮。 
\x牛乳腐\x 
微寒，润五脏，利大小便，益十二经脉，微动气。 



<目录>卷第三\兽品

<篇名>羊肉

内容：味甘，大热，无毒。主暖中，头风，大风，汗出，虚劳，寒冷，补中益气。 
\x羊头\x 
凉，治骨蒸，脑热，头眩，瘦病。 
\x羊心\x 
主治忧恚，膈气。 
\x羊肝\x 
性冷，疗肝气虚热，目赤暗。 
\x羊血\x 
主治女人中风、血虚，产后血晕，闷欲绝者，生饮一升。 
\x羊五脏\x 
补人五脏。 
\x羊肾\x 
补肾虚，益精髓。 
\x羊骨\x 
热，治虚劳，寒中，羸瘦。 
\x羊髓\x 
味甘，温。主治男女伤中，阴气不足，利血脉，益经气。 
\x羊脑\x 
不可多食。 
\x羊酪\x 
治消渴，补虚乏。 



<目录>卷第三\兽品

<篇名>黄羊

内容：味甘，温，无毒。补中益气，治劳伤虚寒。其种类数等成群，至于千数。 
\x白黄羊\x 
生于野草内。 
\x黑尾黄羊\x 
生于沙漠中。能走善卧，行走不成群。其脑不可食，髓骨可食， 
能补益人。煮汤无味。 



<目录>卷第三\兽品

<篇名>山羊

内容：味甘，平，无毒。补益人，生山谷中。 



<目录>卷第三

<篇名>兽品

内容：味甘，平，无毒。补五劳七伤，温中益气。其肉稍腥。 



<目录>卷第三\兽品

<篇名>马肉

内容：味辛苦，冷，有小毒。主热，下气，长筋骨，强腰膝，壮健轻身。 
\x马头骨\x 
作枕令人少睡。 
\x马肝\x 
不可食。 
\x马蹄\x 
白者治妇人漏下，白崩；赤者治妇人赤崩。 
\x白马茎\x 
味咸甘，无毒。主伤中，脉绝，强志，益气，长肌肉，令人有子，能壮盛阴气。 
\x马心\x 
主喜忘。马肉内有生黑墨汁者，有毒，不可食。白马多有之。 
\x马乳\x 
性冷，味甘。止 
渴，治热。有三等，（一名升坚，一名晃禾儿，一名窗兀。）以升坚为上。 



<目录>卷第三\兽品

<篇名>野马肉

内容：味甘，平，有毒。壮筋骨。与家马肉颇相似，其肉落地不沾沙，然不宜多食。 



<目录>卷第三\兽品

<篇名>象肉

内容：味淡。不堪食，多食令人体重。胸前小横骨，令人能浮水。身有百兽肉，皆有分 
段，惟鼻是本肉。 
\x象牙\x 
无毒。主诸铁及杂物入肉，刮取屑，细研和水傅疮上即出。 



<目录>卷第三\兽品

<篇名>驼肉

内容：治诸风，下气，壮筋骨，润皮肤，疗一切顽麻风痹，肌肤紧急，恶疮肿毒。 
\x驼脂\x 
在两峰内，有积聚者，酒服之良。 
\x驼乳\x 
（系爱剌。） 
性温，味甘。补中益气，壮筋骨，令人不饥。 



<目录>卷第三\兽品

<篇名>野驼

内容：味甘，温平，无毒。治诸风，下气，壮筋骨，润皮肤。 
\x驼峰\x 
治虚劳风。有冷积者，用葡萄酒温调峰子油，服之良。好酒亦可。 



<目录>卷第三\兽品

<篇名>熊肉

内容：味甘，无毒。主风痹，筋骨不仁。若腹中有积聚，寒热羸瘦者，不可食之，终身 
不除。 
\x熊白\x 
凉，无毒。治风补虚损，杀劳虫。 
\x熊掌\x 
食之可御风寒。此是八珍之数，古人 
最重之。十月勿食之，损神。 



<目录>卷第三\兽品

<篇名>驴肉

内容：味甘，寒，无毒。治风狂忧愁不乐，安心气，解心烦。 
\x头肉\x 
治多年消渴，煮 
食之良。乌驴者，尤佳。 
\x脂\x 
和乌梅作丸，治久疟。 



<目录>卷第三\兽品

<篇名>野驴

内容：性味同。比家驴鬃尾长，骨骼大。食之能治风眩。 



<目录>卷第三\兽品

<篇名>麋肉

内容：味甘，温，无毒。益气补中，治腰脚无力。不可与野鸡肉及虾、生菜、梅、李果 
实同食，令人病。 
\x麋脂\x 
味辛，温，无毒。主痈肿恶疮，风痹，四肢拘缓。通血脉，润泽 
皮肤。 
\x麋皮\x 
作靴能除香港脚。 



<目录>卷第三\兽品

<篇名>鹿肉

内容：味甘，温，无毒。补中，强五脏，益气。 
\x鹿髓\x 
甘，温。主男女伤中，绝脉， 
筋急，咳逆，以酒服之。 
\x鹿头\x 
主消渴，夜梦见物。 
\x鹿蹄\x 
主脚膝疼痛。 
\x鹿肾\x 
主温中，补肾，安五脏，壮阳气。 
\x鹿茸\x 
味甘，微温，无毒。主漏下恶血，寒热惊痫，益气强 
志，补虚羸，壮筋骨。 
\x鹿角\x 
微咸，无毒。主恶疮痈肿，逐邪气，除小腹血急痛，腰脊痛 
及留血在阴中。 



<目录>卷第三\兽品

<篇名>獐肉

内容：温。主补益五脏。《日华子》云∶肉无毒。八月至腊月食之，胜羊肉；十二月以 
后至七月食之，动气。道家多食，言无禁忌也。 



<目录>卷第三\兽品

<篇名>犬肉

内容：味咸，温，无毒。安五脏，补绝伤，益阳道，补血脉，浓肠胃，实下焦，填精髓 
。黄色犬肉尤佳。不与蒜同食，必顿损人。九月不宜食之，令人损神。 
\x犬四脚蹄\x 
煮饮之，下乳汁。 



<目录>卷第三\兽品

<篇名>猪肉

内容：味苦，无毒。主闭血脉，弱筋骨，虚肥人。不可久食，动风。患金疮者，尤甚。 
\x猪肚\x 
主补中益气，止渴。 
\x猪肾\x 
冷。和理肾气，通利膀胱。 
\x猪四蹄\x 
小寒。主伤挞诸败疮，下乳。 



<目录>卷第三\兽品

<篇名>野猪肉

内容：味苦，无毒。主补肌肤，令人虚肥。雌者肉更美，冬月食。橡子肉色赤，补人 
五脏，治肠风泻血，其肉味胜家猪。 



<目录>卷第三\兽品

<篇名>江猪

内容：味甘，平，无毒。然不宜多食，动风气，令人体重。 



<目录>卷第三\兽品

<篇名>獭肉

内容：味咸，平，无毒。治水气胀满。疗瘟疫病，诸热毒风，咳嗽劳损。不可与兔同 
食。 
\x獭肝\x 
甘，有毒。治肠风下血及主疰病相染。 
\x獭皮\x 
饰领袖则尘垢不着。如风沙翳目 
，以袖拭之即出。又鱼刺鲠喉中不出者，取獭爪爬项下即出。 



<目录>卷第三\兽品

<篇名>虎肉

内容：味咸酸，平，无毒。主恶心欲呕，益气力。食之入山，虎见则畏，辟三十六种魅 
。 
\x虎眼睛\x 
主疟疾，辟恶，止小儿热惊。 
\x虎骨\x 
主除邪恶气，杀鬼疰毒，止惊悸。主恶 
疮鼠 ，头骨尤良。 



<目录>卷第三\兽品

<篇名>豹肉

内容：味酸，平，无毒。安五脏，补绝伤，壮筋骨，强志气。久食令人猛健忘，性粗疏 
，耐寒暑。正月勿食之，伤神。唐本注云∶车驾卤簿用豹尾，取其威重为可贵也。 
\x土豹脑子\x 
可治腰疼。 



<目录>卷第三\兽品

<篇名>子

内容：味甘，平，无毒。补益人。 



<目录>卷第三\兽品

<篇名>麂肉

内容：味甘，平，无毒。主五痔，多食能动人痼疾。 



<目录>卷第三\兽品

<篇名>麝肉

内容：无毒，性温。似獐肉而腥，食之不畏蛇毒。 



<目录>卷第三\兽品

<篇名>狐肉

内容：温，有小毒。《日华子》云∶性暖，补虚劳，治恶疮疥。 



<目录>卷第三\兽品

<篇名>犀牛肉

内容：味甘，温，无毒。主诸兽蛇虫蛊毒，辟瘴气，食之入山不迷其路。 
\x犀角\x 
味 
苦咸，微寒，无毒。主百毒蛊疰，邪鬼瘴气，杀钩吻、鸩羽、蛇毒。疗伤寒、瘟疫。犀有数 
等∶山犀、通天犀、辟尘犀、水犀、镇帷犀。 



<目录>卷第三\兽品

<篇名>野狼肉

内容：味咸，性热，无毒。主补益五脏，浓肠胃，填精髓。腹有冷积者，宜食之。味胜 
狐、犬肉。 
\x野狼喉嗉皮\x 
熟成皮条，勒头去头痛。 
\x野狼皮\x 
熟作番皮，大暖。 
\x野狼尾\x 
马胸堂前带之，辟邪，令马不惊。 
\x野狼牙\x 
带之辟邪。 



<目录>卷第三\兽品

<篇名>兔肉

内容：味辛，平，无毒。补中益气。不宜多食，损阳事，绝血脉，令人痿黄。不可与姜 
、橘同食，令人患卒心痛。妊娠不可食，令子缺唇。二月不可食，伤神。 
\x兔肝\x 
主明目。 
\x腊月兔头及皮毛\x 
烧灰，酒调服之，治难产，胞衣不出，余血不下。 



<目录>卷第三\兽品

<篇名>塔剌不花

内容：一名土拨鼠。 
味甘，无毒。主野鸡 疮，煮食之宜人。生山后草泽中。北人 
掘取以食，虽肥，煮则无油，汤无味。多食难克化，微动气。 
\x皮\x 
作番皮，不湿透，甚暖 
。 
\x头骨\x 
去下颏肉，令齿全，治小儿无睡，悬之头边，即令得睡。 



<目录>卷第三\兽品

<篇名>獾肉

内容：味甘，平，无毒。治上气咳逆，水胀不差，作羹食良。 



<目录>卷第三\兽品

<篇名>野狸

内容：味甘，平，无毒。主治鼠 ，恶疮，头骨尤良。 



<目录>卷第三\兽品

<篇名>黄鼠

内容：味甘，平，无毒。多食发疮。 



<目录>卷第三\兽品

<篇名>猴肉

内容：味酸，无毒。主治诸风，劳疾。酿酒尤佳。 



<目录>卷第三\禽品

<篇名>天鹅

内容：味甘，性热，无毒。主补中益气。鹅有三、四等，金头鹅为上，小金头鹅为次。 
有花鹅者，有一等鹅不能鸣者，飞则翎响，其肉微腥，皆不及金头鹅。 



<目录>卷第三\禽品

<篇名>鹅

内容：味甘，平，无毒。利五脏，主消渴。孟诜云∶肉性冷，不可多食，亦发痼疾。《日 
华子》云∶苍鹅性冷有毒，食之发疮。白鹅无毒，解五脏热，止渴。脂润皮肤，主治耳聋。 
鹅弹补五脏，益气。有痼疾者，不宜多食。 



<目录>卷第三\禽品

<篇名>雁

内容：味甘，平，无毒。主风挛拘急，偏枯，气不通利，益气，壮筋骨，补劳瘦。 
\x雁骨灰\x 
和米泔洗头，长发。 
\x雁膏\x 
治耳聋，亦能长发。 
\x雁脂\x 
补虚羸，令人肥白。六月、七月勿食雁，令人伤神。 



<目录>卷第三

<篇名>禽品

内容：味甘，温，无毒。补中益气，食之甚有益人，炙食之味尤美。然有数等，白 
、黑头 、胡 ，其肉皆不同。 
\x髓\x 
味甘美，补精髓。 



<目录>卷第三\禽品

<篇名>水札

内容：味甘，平，无毒。补中益气。宜炙食之，甚美。 



<目录>卷第三\禽品

<篇名>丹雄鸡

内容：味甘，平，微温，无毒。主妇人崩中漏下赤白，补虚，温中，止血。 
\x白雄鸡\x 
味酸，无毒。主下气，疗狂邪，补中，安五脏，治消渴。 
\x乌雄鸡\x 
味甘酸，无毒。主补 
中，止痛，除心腹恶气。虚弱者，宜食之。 
\x乌雌鸡\x 
味甘，温，无毒。主风寒湿痹，五缓 
六急，中恶，腹痛及伤折骨疼，安胎血，疗乳难。 
\x黄雌鸡\x 
味酸，平，无毒。主伤中，消 
渴，小便数，不禁，肠 ，泄痢，补五脏。先患骨热者，不可食。 
\x鸡子\x 
益气，多食令人 
有声。主产后痢，与小儿食之止痢。《日华子》云∶鸡子，镇心，安五脏。其白微寒，疗目 
赤热痛，除心下伏热，止烦满、咳逆。 



<目录>卷第三\禽品

<篇名>野鸡

内容：味甘酸，微寒，有小毒。主补中益气，止泄痢。久食令人瘦。九月至十一月食之 
，稍有益，他月即发五痔及诸疮，亦不可与胡桃及菌子、木耳同食。 



<目录>卷第三\禽品

<篇名>山鸡

内容：味甘，温，有小毒。主五脏气喘不得息者，如食法服之。然久食能发五痔，与荞 
麦面同食生虫。今辽阳有食鸡，味甚肥美；有角鸡，味尤胜诸鸡肉。 



<目录>卷第三\禽品

<篇名>鸭肉

内容：味甘，冷，无毒。补内虚，消毒热，利水道及治小儿热惊痫。 
\x野鸭\x 
味甘，微 
寒，无毒。补中益气，消食，和胃气，治水肿。绿头者为上，尖尾者为次。 



<目录>卷第三\禽品

<篇名>鸳鸯

内容：味咸，平，有小毒。主治 疮。若夫妇不和者，作羹私与食之，即相爱。 



<目录>卷第三

<篇名>禽品

内容：味甘，平，无毒。治惊邪。 



<目录>卷第三\禽品

<篇名>鹁鸽

内容：味咸，平，无毒。调精益气，解诸毒药。 



<目录>卷第三\禽品

<篇名>鸠肉

内容：味甘，平，无毒。安五藏，益气明目，疗痈肿，排脓血。 



<目录>卷第三\禽品

<篇名>鸨肉

内容：味甘，平，无毒。补益人。其肉粗味美。 



<目录>卷第三\禽品

<篇名>寒鸦

内容：味酸咸，平，无毒。主瘦病，止咳嗽，骨蒸羸弱者。 



<目录>卷第三\禽品

<篇名>鹌鹑

内容：味甘，温平，无毒。益气，补五脏，实筋骨，耐寒暑，消结热，酥煎食之，令人 
肥下焦。四月以前未可食。 



<目录>卷第三\禽品

<篇名>雀肉

内容：味甘，无毒，性热。壮阳道，令人有子。冬月者良。 



<目录>卷第三\禽品

<篇名>蒿雀

内容：味甘，温，无毒。食之益阳道，美于诸雀。 



<目录>卷第三\鱼品

<篇名>鲤鱼

内容：味甘，寒，有毒。主咳逆上气，黄胆，止渴，安胎。治水肿，香港脚。天行病后不 
可食，有宿瘕者不可食。 



<目录>卷第三\鱼品

<篇名>鲫鱼

内容：味甘，温平，无毒。调中，益五脏。和 菜作羹食良，患肠风，痔 下血宜食之 
。 



<目录>卷第三\鱼品

<篇名>鲂鱼

内容：甘，温平，无毒。补益与鲫鱼同功。若作脍食，助脾胃。不可与疳痢人食。 



<目录>卷第三\鱼品

<篇名>白鱼

内容：味甘，平，无毒。开胃下食，去水气。久食发病。 



<目录>卷第三\鱼品

<篇名>黄鱼

内容：味甘，有毒。发风动气，不可与荞面同食。 



<目录>卷第三\鱼品

<篇名>青鱼

内容：味甘，平，无毒。南人作 。不可与芫荽、面酱同食。 



<目录>卷第三\鱼品

<篇名>鱼

内容：味甘，寒，有毒。勿多食，目赤、须赤者，不可食。 



<目录>卷第三\鱼品

<篇名>沙鱼

内容：味甘咸，无毒。主心气鬼疰、蛊毒、吐血。 



<目录>卷第三\鱼品

<篇名>鳝鱼

内容：味甘，平，无毒。主湿痹。天行病后，不可食。 



<目录>卷第三\鱼品

<篇名>鲍鱼

内容：味腥臭，无毒。主坠蹶 折瘀血，痹在四肢不散者，及治妇人崩血不止。 



<目录>卷第三\鱼品

<篇名>河鱼

内容：味甘，温。主补虚，去湿气，治腰、脚、痔等疾。 



<目录>卷第三\鱼品

<篇名>石首鱼

内容：味甘，无毒。开胃益气。干而味咸者，名为鲎。 



<目录>卷第三\鱼品

<篇名>阿八儿忽鱼

内容：味甘，平，无毒。利五脏，肥美人，多食难克化，脂黄肉粗，无鳞，骨止 
有脆骨。胞可作膘胶，甚粘。膘与酒化服之，消破伤风。其鱼大者有一二丈长，一名鲟鱼， 
又名 鱼。生辽阳东北海河中。 



<目录>卷第三\鱼品

<篇名>乞里麻鱼

内容：味甘，平，无毒。利五脏，肥美人。脂黄肉稍粗。脆亦作膘。其鱼大者，有 
五六尺长，生辽阳东北海河中。 



<目录>卷第三\鱼品

<篇名>鳖肉

内容：味甘，平，无毒。下气，除骨节间劳热结实壅塞。 



<目录>卷第三\鱼品

<篇名>蟹

内容：味咸，有毒。主胸中邪热结痛，通胃气，调经脉。 



<目录>卷第三\鱼品

<篇名>虾

内容：味甘，有毒。多食损人。无须者，不可食。 



<目录>卷第三\鱼品

<篇名>螺

内容：味甘，大寒，无毒。治肝气热，止渴，解酒毒。 



<目录>卷第三\鱼品

<篇名>蛤蜊

内容：味甘，大寒，无毒。润五脏，止渴，平胃，解酒毒。 



<目录>卷第三

<篇名>鱼品

内容：味苦，平，无毒。理胃气，实下焦。 



<目录>卷第三\鱼品

<篇名>蚌

内容：冷，无毒。明目，止消渴，除烦，解热毒。 



<目录>卷第三\鱼品

<篇名>鲈鱼

内容：平。补五脏，益筋骨，和肠胃，治水气，食之宜人。 



<目录>卷第三\果品

<篇名>桃

内容：味辛甘，无毒。利肺气，止咳逆上气，消心下坚积，除卒暴击血，破症瘕，通月水 
，止痛。桃仁止心痛。 



<目录>卷第三\果品

<篇名>梨

内容：味甘，寒，无毒。主热嗽，止渴，疏风，利小便，多食寒中。 



<目录>卷第三\果品

<篇名>柿

内容：味甘，寒，无毒。通耳鼻气，补虚劳，肠 不足，浓脾胃。 



<目录>卷第三\果品

<篇名>木瓜

内容：味酸，温，无毒。主湿痹邪气，霍乱吐下，转筋不止。 



<目录>卷第三\果品

<篇名>梅实

内容：味酸，平，无毒。主下气，除烦热，安心，止痢，住渴。 



<目录>卷第三\果品

<篇名>李子

内容：味苦，平，无毒。主僵仆，瘀血，骨痛，除痼热，调中。 



<目录>卷第三\果品

<篇名>奈子

内容：味苦，寒。多食令人腹胀，病患不可食。 



<目录>卷第三\果品

<篇名>石榴

内容：味甘酸，无毒。主咽渴，不可多食，损人肺，止漏精。 



<目录>卷第三\果品

<篇名>林檎

内容：味甘酸，温。不可多食，发热，涩气，令人好睡。 



<目录>卷第三\果品

<篇名>杏

内容：味酸。不可多食，伤筋骨。杏仁有毒，主咳逆上气。 



<目录>卷第三\果品

<篇名>柑子

内容：味甘，寒。去肠胃热，利小便，止渴。多食发痼疾。 



<目录>卷第三\果品

<篇名>橘子

内容：味甘酸，温，无毒。止呕，下气，利水道，去胸中瘕热。 



<目录>卷第三\果品

<篇名>橙子

内容：味甘酸，无毒。去恶心。多食伤肝气。皮甚香美。 



<目录>卷第三\果品

<篇名>栗

内容：味咸，温，无毒。主益气，浓肠胃，补肾虚，炒食，壅人气。 



<目录>卷第三\果品

<篇名>枣

内容：味甘，无毒。主心腹邪气，安中养脾，助经脉，生津液。 



<目录>卷第三\果品

<篇名>樱桃

内容：味甘，主调中，益脾气，令人好颜色。暗风人忌食。 



<目录>卷第三\果品

<篇名>葡萄

内容：味甘，无毒。主筋骨湿痹，益气强志，令人肥健。 



<目录>卷第三\果品

<篇名>胡桃

内容：味甘，无毒。食之令人肥健，润肌黑发，多食动风。 



<目录>卷第三\果品

<篇名>松子

内容：味甘，温，无毒。治诸风头眩，散水气，润五脏，延年。 



<目录>卷第三\果品

<篇名>莲子

内容：味甘，平，无毒。补中养神，益气，除百疾，轻身不老。 



<目录>卷第三\果品

<篇名>鸡头

内容：味甘，平，无毒。主湿痹，腰膝痛，补中，除疾，益精气。 



<目录>卷第三\果品

<篇名>芰实

内容：味甘，平，无毒。主安中，补五脏，轻身不饥。 



<目录>卷第三\果品

<篇名>荔枝

内容：味甘，平，无毒。止渴生津，益人颜色。 



<目录>卷第三\果品

<篇名>龙眼

内容：味甘，平，无毒。主五脏邪气，安志，厌食，除虫，去毒。 



<目录>卷第三\果品

<篇名>银杏

内容：味甘苦，无毒。炒食煮食皆可，生食发病。 



<目录>卷第三\果品

<篇名>橄榄

内容：味酸甘，温，无毒。主消酒，开胃，下气，止渴。 



<目录>卷第三\果品

<篇名>杨梅

内容：味酸甘，温，无毒。主祛痰，止呕，消食，下酒。 



<目录>卷第三\果品

<篇名>榛子

内容：味甘，平，无毒。益气力，宽肠胃，健行，令人不饥。 



<目录>卷第三\果品

<篇名>榧子

内容：味甘，无毒。主五痔，去三虫，蛊毒鬼疰。 



<目录>卷第三\果品

<篇名>沙糖

内容：味甘，寒，无毒。主心腹热胀，止渴，明目。（即甘蔗汁熬成沙糖。） 



<目录>卷第三\果品

<篇名>甜瓜

内容：味甘，寒，有毒。止渴，除烦热。多食发冷病，破腹。 



<目录>卷第三\果品

<篇名>西瓜

内容：味甘，平，无毒。主消渴，治心烦，解酒毒。 



<目录>卷第三\果品

<篇名>酸枣

内容：味酸甘，平，无毒。主心腹寒热，邪结气聚，除烦。 



<目录>卷第三\果品

<篇名>海红

内容：味酸甘，平，无毒。治泄痢。 



<目录>卷第三\果品

<篇名>香圆

内容：味酸甘，平，无毒。下气，开胸膈。 



<目录>卷第三\果品

<篇名>株子

内容：味酸甘，平，无毒，性微寒，不可多食。 



<目录>卷第三\果品

<篇名>平波

内容：味甘，无毒。止渴生津。置衣服箧笥中，香气可爱。 



<目录>卷第三\果品

<篇名>八檐仁

内容：味甘，无毒。止咳下气，消心腹逆闷。（其果出回回田地。） 



<目录>卷第三\果品

<篇名>必思答

内容：味甘，无毒。调中顺气。（其果出回回田也。） 



<目录>卷第三\菜品

<篇名>葵菜

内容：味甘，寒平，无毒。为百菜主。治五脏六府寒热，羸瘦，五癃，利小便，疗妇人 
乳难。 



<目录>卷第三\菜品

<篇名>蔓菁

内容：味苦，温，无毒。主利五脏，轻身，益气。蔓菁子明目。 



<目录>卷第三\菜品

<篇名>芫荽

内容：味辛，温，微毒。消谷，补五藏不足，通利小便。（一名胡荽。） 



<目录>卷第三\菜品

<篇名>芥

内容：味辛，温，无毒。主除肾邪气，利九窍，明目，安中。 



<目录>卷第三\菜品

<篇名>葱

内容：味辛，温，无毒。主明目，补不足，治伤寒发汗，去肿。 



<目录>卷第三\菜品

<篇名>蒜

内容：味辛，温，有毒。主散痈肿，除风邪，杀毒瓦斯。独颗者佳。 



<目录>卷第三\菜品

<篇名>韭

内容：味辛，温，无毒。安五脏，除胃热，下气，补虚。可以久食。 



<目录>卷第三\菜品

<篇名>冬瓜

内容：味甘，平、微寒，无毒。主益气，悦泽驻颜，令人不饥。 



<目录>卷第三\菜品

<篇名>黄瓜

内容：味甘，平寒，有毒。动气发病，令人虚热。不可多食。 



<目录>卷第三\菜品

<篇名>萝卜

内容：味甘，温，无毒。主下气消谷，去痰癖，治渴，制面毒。 



<目录>卷第三\菜品

<篇名>胡萝卜

内容：味甘，平，无毒。主下气，调利肠胃。 



<目录>卷第三\菜品

<篇名>天净菜

内容：味苦，平，无毒。除面目黄，强志清神，利五脏，（即野苦买。） 



<目录>卷第三\菜品

<篇名>瓠

内容：味苦，寒，有毒。主面目四肢浮肿，下水。多食令人吐。 



<目录>卷第三\菜品

<篇名>菜瓜

内容：味甘，寒，有毒。利肠胃，止烦渴。不可多食。（即稍瓜。） 



<目录>卷第三\菜品

<篇名>葫芦

内容：味甘，平，无毒。主消水肿，益气。 



<目录>卷第三\菜品

<篇名>蘑菇

内容：味甘，寒，有毒。动气发病。不可多食。 



<目录>卷第三\菜品

<篇名>菌子

内容：味苦，寒，有毒。发五脏风壅经脉，动痔病，令人昏闷。 



<目录>卷第三\菜品

<篇名>木耳

内容：味苦，寒，有毒。利五脏，宣肠胃壅毒瓦斯。不可多食。 



<目录>卷第三\菜品

<篇名>竹笋

内容：味甘，无毒。主消渴，利水道，益气。多食发病。 



<目录>卷第三\菜品

<篇名>蒲笋

内容：味甘，无毒。补中益气，治血脉。 



<目录>卷第三\菜品

<篇名>藕

内容：味甘，平，无毒。主补中，养神，益气，除百疾，消热渴，散血。 



<目录>卷第三\菜品

<篇名>山药

内容：味甘，温，无毒。补中益气，治风眩，止腰痛，壮筋骨。 



<目录>卷第三\菜品

<篇名>芋

内容：味辛，平，有毒。宽肠胃，充肌肤，滑中。野芋不可食。 



<目录>卷第三\菜品

<篇名>莴苣

内容：味苦，冷，无毒。主利五脏，开胸膈壅气，通血脉。 



<目录>卷第三\菜品

<篇名>白菜

内容：味甘，温，无毒。主通行肠胃，除胸中烦，解酒渴。 



<目录>卷第三\菜品

<篇名>蓬蒿

内容：味甘，平，无毒。主通利肠胃，安心气，消水饮。 



<目录>卷第三\菜品

<篇名>茄子

内容：味甘寒，有小毒。动风，发疮及痼疾。不可多食。 



<目录>卷第三\菜品

<篇名>苋

内容：味苦，寒，无毒。通九窍。苋子，益精。菜，不可与鳖同食。 



<目录>卷第三\菜品

<篇名>芸台

内容：味辛，温，无毒。主风热，丹毒，乳痈。 



<目录>卷第三\菜品

<篇名>波

内容：味甘，冷，微毒。利五藏，通肠胃热，解酒毒。（即赤根。） 



<目录>卷第三

<篇名>菜品

内容：味甘，寒，无毒。调中下气，去头风，利五藏。 



<目录>卷第三\菜品

<篇名>香菜

内容：味辛，平，无毒。与诸菜同食，气味香，辟腥。 



<目录>卷第三\菜品

<篇名>蓼子

内容：味辛，温，无毒。主明目，温中，耐风寒，下水气。 



<目录>卷第三\菜品

<篇名>马齿

内容：味酸，寒，无毒。主青盲白翳，去寒热，杀诸虫。 



<目录>卷第三\菜品

<篇名>天花

内容：味甘，平，有毒。与蘑菇稍相似，未详其性。（生五台山。） 



<目录>卷第三\菜品

<篇名>回回葱

内容：味辛，温，无毒。温中，消谷，下气，杀虫。久食发病。 



<目录>卷第三\菜品

<篇名>甘露子

内容：味甘，平，无毒。利五藏，下气，清神。（名滴露。） 



<目录>卷第三\菜品

<篇名>榆仁

内容：味辛，温，无毒。可作酱，甚香美。能助肺气，杀诸虫。 



<目录>卷第三\菜品

<篇名>沙吉木儿

内容：味甘，平，无毒。温中，益气，去心腹冷痛。（即蔓菁根。） 



<目录>卷第三\菜品

<篇名>出儿

内容：味甘，平，无毒。通经脉，下气，开胸膈。（即 根也。） 



<目录>卷第三\菜品

<篇名>山丹根

内容：味甘，平，无毒。主邪气腹胀，除诸疮肿。（一名百合。） 



<目录>卷第三\菜品

<篇名>海菜

内容：味咸，寒，微腥，无毒。主瘿瘤，破气核、痈肿。勿多食。 



<目录>卷第三\菜品

<篇名>蕨菜

内容：味苦，寒，有毒。动气发病，不可多食。 



<目录>卷第三\菜品

<篇名>薇菜

内容：味甘，平，无毒。益气，润肌，清神，强志。 



<目录>卷第三\菜品

<篇名>苦买菜

内容：味苦，冷，无毒。治面目黄，强力，止困，可敷诸疮。 



<目录>卷第三\菜品

<篇名>水芹

内容：味甘，平，无毒。主养神益气，令人肥健，杀药毒，疗女人赤沃。 



<目录>卷第三\料物性味

<篇名>胡椒

内容：味辛，温，无毒。主下气，除藏府风冷，去痰，杀肉毒。 



<目录>卷第三\料物性味

<篇名>小椒

内容：味辛，热，有毒。主邪气咳逆，温中，下冷气，除湿痹。 



<目录>卷第三\料物性味

<篇名>良姜

内容：味辛，温，无毒。主胃中冷逆，霍乱，腹痛，解酒毒。 



<目录>卷第三\料物性味

<篇名>茴香

内容：味甘，温，无毒。主膀胱、肾经冷气，调中止痛，住呕。 



<目录>卷第三\料物性味

<篇名>莳萝

内容：味辛，温，无毒。健脾开胃，温中，补水藏，杀鱼、肉毒。 



<目录>卷第三\料物性味

<篇名>陈皮

内容：味甘，平，无毒。止消渴，开胃气，下痰，破冷积。 



<目录>卷第三\料物性味

<篇名>草果

内容：味辛，温，无毒。治心腹痛，止呕，补胃，下气，消酒毒。 



<目录>卷第三\料物性味

<篇名>桂

内容：味甘辛，大热，有毒。治心腹寒热，冷痰，利肝肺气。 



<目录>卷第三\料物性味

<篇名>姜黄

内容：味辛苦，寒，无毒。主心腹结积，下气破血，除风热。 



<目录>卷第三\料物性味

<篇名>荜拨

内容：辛，温，无毒。温中下气，补腰脚痛，消食，除胃冷。 



<目录>卷第三\料物性味

<篇名>缩砂

内容：味辛，温，无毒。主虚劳冷泻，宿食不消，下气。 



<目录>卷第三\料物性味

<篇名>荜澄茄

内容：味辛，温，无毒。消食下气，去心腹胀，令人能食。 



<目录>卷第三\料物性味

<篇名>甘草

内容：味甘，平，无毒。和百药，解诸毒。 



<目录>卷第三\料物性味

<篇名>芫荽子

内容：辛，温，无毒。消食，治五藏不足，杀鱼、肉毒。 



<目录>卷第三\料物性味

<篇名>干姜

内容：味辛，温热，无毒。主胸膈咳逆，止腹痛，霍乱，胀满。 



<目录>卷第三\料物性味

<篇名>生姜

内容：味辛，微温。主伤寒头痛，咳逆上气，止呕，清神。 



<目录>卷第三\料物性味

<篇名>五味子

内容：味酸，温，无毒。益气，补精，温中，润肺、养藏强阴。 



<目录>卷第三\料物性味

<篇名>苦豆

内容：味苦，温，无毒。主元藏虚冷，腹胁胀满，治膀胱疾。 



<目录>卷第三\料物性味

<篇名>红曲

内容：味甘，平，无毒。健脾，益气，温中。腌鱼、肉内用。 



<目录>卷第三\料物性味

<篇名>黑子儿

内容：味甘，平，无毒。开胃下气。烧饼内用，极香美。 



<目录>卷第三\料物性味

<篇名>马思答吉

内容：味苦香，无毒。去邪恶气，温中利膈，顺气止痛，生津解渴，令人口香。（生 
回回地面，云是极香种类。） 



<目录>卷第三\料物性味

<篇名>咱夫兰

内容：味甘，平，无毒。主心忧郁积，气闷不散，久食令人心喜。（即是回回地面红花 
，未详是否。） 



<目录>卷第三\料物性味

<篇名>哈昔呢

内容：味辛，温，无毒。主杀诸虫，去臭气，破症瘕，下恶除邪，解蛊毒。（即阿魏。） 



<目录>卷第三\料物性味

<篇名>稳展

内容：味辛，温苦，无毒。主杀虫去臭。其味与阿魏同。又云，即阿魏树根，腌羊肉香 
味甚美。 



<目录>卷第三\料物性味

<篇名>胭脂

内容：味辛，温，无毒。主产后血运，心腹绞痛，可敷游肿。 



<目录>卷第三\料物性味

<篇名>栀子

内容：味苦，寒，无毒。主五内邪气，疗目赤热，利小便。 



<目录>卷第三\料物性味

<篇名>蒲黄

内容：味甘，平，无毒。治心腹寒热，利小便，止血疾。 



<目录>卷第三\料物性味

<篇名>回回青

内容：味甘，寒，无毒。解诸药毒。可敷热毒疮肿。 



<目录>

<篇名>跋

内容：《饮膳正要》三卷，元忽思慧撰。前有天历三年常普兰奚进书表，虞集奉敕序，盖元代 
饮膳太医官书也。明景泰间重刻于内府。此本《 宋楼藏书志》作元刊元印，余向见常熟瞿 
氏铁琴铜剑楼藏本，同出一刻而楮印较逊。有景泰年序，知此为明本而非元本，特佚去景泰 
一序耳。其书详于育婴，妊娠、饮膳卫生、食性宜忌。诸端虽未合于医学真理，然可考见元 
人之俗尚。旧时民间传本极稀，近世藏目以钞本为多，究不若此刊本之可信。余求之有年， 
十七年冬始觏之于东京静嘉文库，因得借印流传，偿余夙昔之愿焉。 
\x民国纪元十有九年十月盐海张元济\x 
景泰一序，原书已佚，初版未获印入，殊为缺憾，嗣从瞿氏借得，今当重印，因以冠诸 
卷端，读者鉴之。元济再识。 

