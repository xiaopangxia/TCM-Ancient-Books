
<篇名>黄帝明堂灸经
书名：黄帝明堂灸经
作者：不详  
朝代：唐代  
年份： 



<目录>

<篇名>序

属性：夫玄黄始判，上下爰分，中和之气为人，万物之间最贵，莫不禀阴阳气度，作天地英灵 
。头 
于日月，呼吸犹若风云，气血以类江河，毛发比之草木，虽继体于父母，悉取象于乾坤，贵 
且若斯，命岂轻也。是以立身之道，济物居先，保寿之宜，治病为要。草木有蠲 之力，针灸 
有劫病之功，欲涤邪由，信兹益矣。夫明堂者，圣人之遗教，黄帝之正经，纪血脉循环，明 
阴阳俞募，穷流注之玄妙，辨穴道之根源，为脏腑权衡，作经络津要。今则采其精粹，去彼 
繁芜，皆目睹有凭。手经奇功，书病源以知主疗，图人形贵免参差。并集小儿明堂，编录于 
次，庶几长幼尽涉安衢，欲俾华夷同归寿域云尔。(按上文已见载《太平圣惠方》) 
\x至大辛亥春月燕山活济堂刊\x 



<目录>卷上

<篇名>定尺寸法

属性：《岐伯明堂经》云∶以八寸为一尺，以八分为一寸。缘人有长短肥瘦不同，取穴不准。 
短手长，取穴不准。 
唐时《孙思邈明堂经》云∶取患人男左女右，手大拇指节横纹为一寸。以意消详，巧拙 
亦有一法，令取男左女右，手中指第二节，内度两横纹相去为一寸。自根据此寸法，与人 
着灸疗病以来，其病多得获愈。此法有准，今以为定。 



<目录>卷上

<篇名>点灸法

属性：凡点灸时，须得身体平直，四肢无令拳缩，坐点无令俯仰，立点无令倾侧。灸时孔穴不 
正， 



<目录>卷上

<篇名>下火法

属性：凡下火点灸，欲令艾炷根下赤辉广三分，若不三分，孔穴不中，不合得经络。缘荣卫经 
脉，气血通流，各有所主，灸穴不中，即火气不能远达，而病未能愈矣。 



<目录>卷上

<篇名>用火法

属性：古来用火灸病，忌八般木火，切宜避之。八木者，松木火难瘥增病，柏木火伤神多汗， 
竹木 
火伤荣卫经络。有火珠耀日，以艾丞之，遂得火出，此火灸病为良，凡人卒难备矣；次有火 
照耀日，以引之便得火出，此火亦佳。若遇天色阴暗，遂难得火，今即不如无木火也，灸人 
不犯诸忌，兼去久 ，清油点灯，灯上烧艾茎点灸是也；兼滋润灸后至疮愈已安。且无疼痛 
；用蜡烛更佳。诸蕃部落，知此八木火之忌，用镔铁击KT 石得火出，以艾引之，遂乃着灸。 



<目录>卷上

<篇名>候天色法

属性：凡点灸时，若值阴雾大起，风雪忽降，猛雨炎暑，雷电虹霓，临时且停，候待晴明，即 
再下火灸。灸时不得伤饱大饥，饮酒大醉，食生硬物。兼忌思虑愁忧，恚怒呼骂，吁嗟叹息，一 
切不祥，忌之大吉。 



<目录>卷上

<篇名>定灸多少法

属性：凡灸头与四肢，皆不令多灸。缘人身有三百六十五络，皆归于头，头者，诸阴之会也。 
若灸多，令人头旋目眩，远视不明。缘头与四肢肌肉薄，若并灸，则气血滞绝于炷下，宜歇火气 
少时，令气血遂通，再使火气流行，候炷数足，自然除病，宜详察之。 



<目录>卷上

<篇名>定发际法

属性：凡灸发际，如是患人有发际整齐，根据明堂所说，易取其穴；如是患人，有因疾患后脱落 
尽发际，或性本额项无发，难凭取穴，今定患人两眉中心，直上三寸为发际，后取大椎直上三寸 
为发际，以此为准。 



<目录>卷上

<篇名>发灸疮法

属性：凡着火疗病，历春夏秋冬不较者，灸炷虽然数足，得疮发脓坏，所患即瘥；如不得疮发 
脓坏，其疾不愈。《甲乙经》云∶灸疮不发者，用故履底灸令热熨之，三日即发，脓出自然愈疾 
。今用赤皮葱三、五茎，去其葱青，于 灰火中煨热，拍破热慰灸疮十余遍，其疮三日自发 



<目录>卷上

<篇名>淋洗灸疮法

属性：凡着灸治病，才住火，便用赤皮葱、薄荷二味煎汤，温温淋洗灸疮周回约一、二尺以来 
，驱令逐风气于疮口内出，兼令经脉往来不滞于疮下，自然疮坏疾愈。若灸疮退火痂后，用桃树 
东南枝梢，青嫩柳皮二味，等分煎汤，温温淋洗灸疮，此二味，偏能护灸疮中诸风。若疮内 
黑烂溃者，加胡荽三味，等分煎汤，温温淋洗，灸疮自然生好肉也。若灸疮疼痛不可忍，多 
时不较者，加黄连四味，等分煎汤淋洗，立有神效。 



<目录>卷上

<篇名>贴灸疮法

属性：春取柳飞花如鹅毛者，夏用竹膜，秋用新棉，冬用兔毛，取腹上白细腻者，猫儿腹上者 



<目录>卷上

<篇名>人神所在不宜针灸

属性：一日在大趾，二日在外踝，三日在股内，四日在腰间，五日在口舌，六日在两手，七日 
在内 
十四日在胃管，十五日在遍身，十六日在胃，十七日在气冲，十八日在股内，十九日在足， 
二十日在内踝，二十一日手小指，二十二日在外踝，二十三日肝及足，二十四日手阳 
明，二十五日足阳明，二十六日在胸，二十七日在膝，二十八日在阴，二十九日膝胫， 



<目录>卷上

<篇名>每月忌日不宜针灸出血

属性：正月丑日，二月未日，三月寅日，四月申日，五月卯日，六月酉日，七月辰日，八月戌 
日，九月巳日，十月亥日，十一月午日，十二月子日。 



<目录>卷上

<篇名>十二部人神不宜灸

属性：建日在足，禁晡时；除日在眼，禁日入；满日在腹，禁黄昏；平日在背，禁人定，定日 
在心，禁夜半；执日在手，禁鸡鸣；破日在口，禁平旦；危日在鼻，禁日出；成日在唇，禁食时 
；收日在头，禁禺中；开日在耳，禁午时；闭日在目，禁日 。 



<目录>卷上

<篇名>十二时忌不宜灸

属性：子时在踝，丑时在头，寅时在耳，卯时在面，辰时在项，巳时在乳，午时在胸，未时在 
腹，申时在心，酉时在背，戌时在腰，亥时在股。 



<目录>卷上

<篇名>十二部年人神不宜灸

属性：一岁∶十三、二十五、三十七、四十九、六十一、七十三、八十五。 人神在心。 
二岁∶十四、二十六、三十八、五十、六十二、七十四、八十六。 人神在喉。 
三岁∶十五、二十七、三十九、五十一、六十三、七十五、八十七。 人神在头。 
四岁∶十六、二十八、四十、五十二、六十四、七十六、八十八。 人神在眉。 
五岁∶十七、二十九、四十一、五十三、六十五、七十七、八十九。 人神在背。 
六岁∶十八，三十、四十二、五十四、六十六、七十八、九十。 人神在腰。 
七岁∶十九、三十一、四十三、五十五、六十七、七十九、九十一。 人神在腹。 
八岁∶二十、三十二、四十四、五十六、六十八、八十、九十二。 人神在项。 
九岁∶二十一、三十三、四十五、五十七、六十九、八十一、九十三。 人神在足。 
十岁∶二十二、三十四、四十六、五十八、七十、八十二、九十四。 人神在膝。 
十一岁∶二十三、三十五、四十七、五十九、七十一、八十三、九十五。 人神在阴。 



<目录>卷上

<篇名>九部旁通人神不宜灸

属性：\r九部旁通人神不宜灸\p06-d15a1.bmp\r 



<目录>卷上

<篇名>杂忌旁通不宜灸

属性：\r杂忌旁通不宜灸\p06-d15a2.bmp\r 



<目录>卷上

<篇名>四季人神不宜灸

属性：春在左胁，秋在右胁，夏在脐，冬在腰。男忌除日，女忌破日。 



<目录>卷上

<篇名>胡侍郎奏过尻神指诀

属性：\r胡侍郎奏过尻神指诀\pm-m1.bmp\r 
一岁十岁起，二官顺行，逐日人神，就甲子内检尻神者，神农之所制也。凡人年命巡行 
九宫，值此尻神所在不可针灸。犯者必主丧命，或生痈疽，尚忧致命，宜急速医治。《明堂 
》云∶以八分为一寸；孙思邈云∶人有长短肥瘦，宜取患人中指第二节两横纹相去为则。 



<目录>卷上

<篇名>天医取师疗病吉日

属性：正月卯日 二月寅日 三月丑日 
四月子日 五月亥日 六月戌日 
七月酉日 八月申日 九月未日 
十月午日 十一月巳 十二月辰 
凡医者，若不能知此诸般禁忌，趋吉避凶，妄乱针灸，非惟不能愈疾，甚至或致患人伤 
命，为害非轻。若逢病患，年命厄会处，男女气怯，下手至难，通人达士，岂能拘此哉!若 
遇卒急暴患，何暇选择避忌，即不可拘此若是禁穴。诸般医疗不瘥，明堂许灸一壮至三壮， 
更宜以意详之。 



<目录>卷上

<篇名>正人形第一

属性：\x百会\x 一穴，在头中心陷者中。灸七壮。主脑重鼻塞，头疼目眩，少心力，忘前失 
后，心神恍惚，及大人小儿脱肛等疾。 
\x神庭\x 一穴，在鼻柱上发际中。灸三壮。主登高而歌，弃衣而走，角弓反张，羊痫 
吐舌。 
\x水沟\x 一穴，在鼻柱下宛宛中。灸五壮。主消渴饮水无休，水气遍身肿，笑无时节 
，颠痫病，语不识尊卑，及口噤牙关不开也。 
\x天突\x 一穴，在项结喉下五分中央宛宛中。灸五壮。主咳逆气喘，暴哑不能言，身 
寒热颈肿，喉中鸣翕翕，胸中气哽哽也。 
\r正人形第一图\pm-m2.bmp\r 
\x支沟\x 二穴，在腕后三寸，两骨间陷者中。灸五壮。主热病汗不出，肩臂酸重，胁 
腋急痛，四肢不举，口噤不开，暴哑不能言也。 
\x至阴\x 二穴，在足小指外侧去爪甲角如韭叶宛宛中。灸三壮。主疟发寒热，头重心 
烦，目翳KT KT ，鼻塞不通，小便淋沥失精。 



<目录>卷上

<篇名>正人形第二

属性：\x三里\x 二穴，一名手三里，在曲池下二寸，按之肉起，兑肉之端。灸三壮。主肘臂 
酸痛，屈伸难。《秦承祖明堂》云∶主五劳虚乏，四肢羸瘦。 
\r正人形第二图\pm-m3.bmp\r 
\x天池\x 二穴，在乳后一寸着胁，直腋撅胁间。灸三壮。主寒热 疟，热病汗不出， 
胸满头痛，四肢不举，腋下肿，上气，胸中有声，喉鸣也。 
\x章门\x 二穴，在大横纹外，直脐季肋端，侧卧，屈上足，伸下足，举臂取之，灸七 
壮。 
主肠鸣盈盈然，食饮不化，胁痛不得卧，烦热口干，不嗜食，胸胁支满，腰背肋间痛，不可 
转侧，身黄羸瘦，四肢怠倦，腹中膨胀，两胁积气如卵石也。 
\x中渚\x 二穴，在手小指次指本节后间陷者中。灸三壮。主目KT KT 无所见，肘臂酸痛 
，手五指不握尽痛也。 



<目录>卷上

<篇名>正人形第三

属性：\r正人形第三图\pm-m4.bmp\r 
\x输府\x 二穴，在旋机傍各二寸陷者中，仰而取之。灸三壮。主咳逆上气喘急，呕吐 
，不下食饮，胸中痛也。 
\x胸乡\x 二穴，在周荣下一寸六分陷者宛宛中。灸五壮。主胸胁支满，却引背痛，不 
得卧，转侧难也。 
\x偏历\x 二穴，在腕后三寸陷者中。灸五壮。主发寒热，疟久不愈，目视KT KT ，手不 
及头，臂膊肘腕酸痛难屈伸，及颠疾多言。 
\x丰隆\x 二穴，在外踝上八寸陷者中。灸七壮。主厥逆胸痛，气刺不可忍，腹中如刀 
，大小便难，四肢不收，身体倦怠，膝腿酸痛，屈伸难也。 
\x昆仑\x 二穴，在足外踝后跟骨上陷者中。灸三壮。主寒热癫疾，目KT KT ，鼻衄多涕 
，腰尻重，不欲起，俯仰难，恶闻人者，女子绝产也。 
\x厉兑\x 二穴，在足大指次指之端，去爪甲一韭叶。灸一壮，主尸厥如死，不知人， 
多睡善惊，面上浮肿也。 



<目录>卷上

<篇名>正人形第四

属性：黄帝问岐伯曰∶凡人中风，半身不遂，如何灸之?岐伯答曰∶凡人未中风时，一两月前 
，或 
三五个月前，非时，足胫上忽发酸重顽痹，良久方解，此乃将中风之候也。便须急灸三里穴 
与绝骨穴，四处各三壮。后用葱、薄荷、桃、柳叶四味煎汤，淋洗灸疮，令驱逐风气于疮口 
中出也。 
灸疮∶若春较，秋更灸；秋较，春更灸。常令两脚上有灸疮为妙。凡人不信此法，或饮 
食不节，酒色过度，忽中此风，言语謇涩，半身不遂，宜于七处一齐下火，各灸三壮。如风在左 
灸右，在右灸左。一、\x百会穴\x。二、\x耳前发际\x。三、\x肩井穴\x。四、\x 
风市穴\x。五、\x三里穴\x。六、\x绝骨穴\x。七、\x曲池穴\x。 
上件七穴，神效极多，不能具录，根据法灸之，万无一失也。 
\r正人形第四图\pm-m5.bmp\r 



<目录>卷上

<篇名>正人形第五

属性：\x紫宫\x 一穴，在华盖下一寸陷者中，仰而取之。灸七壮。主饮食不下，呕逆烦心， 
上气吐血，及唾如白胶。 
\x乳根\x 二穴，在乳下一寸六分陷者中，仰而取之。灸五壮。主胸下满闷，臂肿及乳 
痛也。《华佗明堂》云∶主膈气不下食噎病。 
\r正人形第五图\pm-m6.bmp\r 
\x少冲\x 二穴，在手小指内廉之侧，去爪甲如韭叶。灸三壮。主烦心上气，卒心痛， 
悲恐畏人，善惊，手拳不得伸，掌中热痛也。《秦承祖明堂》云∶兼主惊痫，吐舌沫出也。千金 
、杨玄操同。 
\x涌泉\x 二穴，在脚心底宛宛中，白肉际，屈足卷趾得之。灸三壮。主心痛，不嗜食 
，妇 
不得践地也。 



<目录>卷上

<篇名>正人形第六

属性：\r正人形第六图\pm-m7.bmp\r 
\x石门\x 一穴，在脐下二寸陷者中。灸七壮。主腹大坚，气淋，小便黄，身寒热，咳 
逆上气，呕血，卒疝绕脐痛，贲豚气上冲，甄权云∶主妇人因产恶露不止也。 
\x分水\x 一穴，在下管下一寸陷者中。灸七壮。主水病腹肿，绕脐痛冲胸中，不得息 
。甄权云∶主水气浮肿鼓胀肠鸣，状如雷声，时上冲心。日灸七壮，四日罢。 
\x华盖\x 一穴，在璇玑下一寸陷者中，仰而取之。灸五壮。主胸胁支满，咳逆上气， 
喘不能言也。 



<目录>卷上

<篇名>正人形第七

属性：\r正人形第七图\pm-m8.bmp\r 
\x上星\x 一穴，在直鼻上入发际一寸陷者中。灸七壮。主头风目眩，鼻塞不闻香臭。 
\x膻中\x 一穴，在两乳间陷者中。灸五壮，主胸膈满闷，咳嗽气短，喉中鸣，妇人奶 
脉滞，无汗，下灸立愈。岐伯云∶积气干噎。 
\x巨阙\x 一穴，在鸠尾穴下一寸陷者中。灸七壮。主心痛不可忍，呕血烦心，膈中不 
利，胸胁支满，霍乱吐痢不止，困顿不知人。 
\x间使\x 二穴，在掌后三寸两筋间陷者中。灸七壮。主卒狂惊悸，臂中肿痛，屈 
伸难。岐伯云∶主鬼神邪也。 
\x太冲\x 二穴，在足大趾本节后二寸，骨罅间陷者中。灸五壮。主卒疝，小腹痛，小 
便不利如淋状，及月水不通。 



<目录>卷上

<篇名>正人形第八

属性：\x青灵\x 二穴，在肘上三寸，伸肘举臂取之。灸三壮。主肩不举，不能带衣。 
\x不容\x 二穴，在上管两旁各一寸。灸三壮。主腹内弦急，不得食，腹痛如刀刺，两 
胁积气彭彭然。 
\x五枢\x 二穴，在带脉下二寸，水道傍一寸半陷者中。灸三壮。主阴疝，小腹痛，及 
膀胱气攻两胁也。 
\x复留\x 二穴，在足内踝上二寸，动脉中陷者是。灸七壮。主腰疼痛引脊内，痛不可 
俯仰 
。善怒多言，足痿不收履，胫寒不自温，腹中雷鸣，兼治腹鼓胀，四肢肿，十水病，女子赤 
白漏下，五淋，小便如散灰也。 
\x大都\x 二脉，在足大趾本节后陷者中。灸三壮。主热病汗不出，手足逆冷，腹满善 
呕吐，目眩烦心，四肢肿病。 
\r正人形第八图\pm-m9.bmp\r 
妇人怀孕，不论月数，及生产后未满百日，不宜灸之。若绝子，灸脐下二寸三寸间动脉 
中三壮。 



<目录>卷上

<篇名>正人形第九

属性：\x通里\x 二穴，在腕后一寸陷者中。灸七壮。主头目眩痛，悲恐畏人，肘腕酸重，及 
\x阴都\x 二穴，在通谷下一寸陷者中。灸三壮。主身寒热， 疟，病心恍惚也。 
\r正人形第九图\pm-m10.bmp\r 
\x石关\x 二穴，在阴都下一寸宛宛中。灸三壮。主多唾呕沫，大便难，妇人无子，脏 
有恶血，腹厥痛，绞刺不可忍者。 
\x带脉\x 二穴，在季肋下一寸八分陷者宛宛中。灸七壮。主妇人腹坚痛，月水不通， 
带下赤白，两胁下气，转运背痛不可忍也。 



<目录>卷上

<篇名>正人形第十

属性：\x 中\x 二穴，在输府下一寸陷者中，仰而取之。灸三壮。主咳嗽上喘，不能食也。 
\r正人形第十图\pm-m11.bmp\r 
\x气冲\x 二穴，在归来下一寸，鼠鼷上一寸动脉宛宛中。灸五壮。主腹有大气，腹胀 
脐下坚， 疝阴肿，亦主妇人月水不通，无子。 
\x三里\x 二穴，在膝下三寸， 骨外，大筋内，筋骨之间陷者宛宛中。灸三壮。主脏 
腹久积冷气，心腹胀满，胃气不足，闻食臭，肠鸣腹痛，秦承祖云∶诸病皆治，食气暑气，蛊毒 
癖，四肢肿满，腿膝酸痛，目不明。华佗云∶亦主五劳羸瘦，七伤虚乏，大小人热，皆调 
三里。《外台明堂》云∶凡人年三十以上，若不灸三里，令气上眼暗，所以三里下气。 
\x悬钟\x 二穴，在足外踝上三寸动脉中。灸三壮。主心腹胀满，胃中热，不嗜食，膝 
胫连腰痛，筋挛急，足不收履，坐不能起。 
《张文仲灸经》∶疗病卒心痛不可忍，吐冷酸绿水，及元脏气。灸足大趾次趾内横纹中 
，各灸一壮，炷如小麦大，下火立愈。 



<目录>卷上

<篇名>正人形第十一

属性：\r正人形第十一图\pm-m12.bmp\r 
\x禾聊\x 二穴，在鼻孔下侠水沟旁五分。灸三壮。主鼻窒口癖，清涕出不可止，鼻衄 
有疮，口不可开，及尸厥也。 
\x天井\x 二穴，在肘外大骨之后一寸两筋间陷者中，屈肘得之。灸五壮。主肘痛引肩 
，不可屈伸，颈项及肩背痛，臂痿不仁，惊悸悲伤，痫病羊鸣吐舌也。 
\x承满\x 二穴，在不容下一寸陷者中。灸三壮。主肠鸣腹胀，上喘气逆，及膈气唾血 
\x商阳\x 二穴，在手大指次指内侧，去爪甲如韭叶。灸三壮。主胸膈气满，喘急，耳 
鸣聋，疟病口干，热病汗不出也。 
\x孔最\x 二穴，在腕上七寸陷者宛宛中，灸三壮。主热病汗不出，肘臂厥痛，屈伸难 
，手不及头，不握也。 
《黄帝灸法》∶疗中风，眼戴上及不能语者，灸第二椎并第五椎上，各七壮，齐下火炷 
如半枣核大，立瘥。 



<目录>卷上

<篇名>正人形第十二

属性：\x肩聊\x 二穴，在肩 上，举肩取之陷者中。灸五壮。主肩重不举，臂痛也。 
\x食窦\x 二穴，在天溪下一寸六分陷者中，举臂取之。灸五壮。主胸胁支满，膈间鸣 
，陆陆常有声。 
\x通谷\x 二穴，在幽门下一寸陷者中，灸三壮，主失欠，口 及呕，暴哑不能言也。 
\x侠溪\x 二穴，在足小趾歧骨间本节前陷者中，足少阳脉之所流也。灸三壮。主耳鸣 
\r正人形第十二图\pm-m13.bmp\r 
华佗疗男子卒疝，阴卵偏大，取患人足大趾，去甲五分，内侧白肉际，灸三壮，炷如半 
枣核大。患左取右，患右取左。 



<目录>卷上

<篇名>正人形第十三

属性：\r正人形第十三图\pm-m14.bmp\r 
\x三阳络\x 二穴，在肘前五寸外廉陷者中，支沟上一寸，灸五壮。主嗜卧，身不欲动 
，卒聋暴哑，及齿痛。 
\x胁堂\x 二穴，在腋下二骨间陷者中，举腋取之，灸五壮。主胸胁气满，噫哕喘逆， 
目黄，远视KT KT 。 
\x天地\x 二穴，在腋下三寸陷者中，灸三壮。主上气咳嗽，胸中气满，喉中鸣，四肢 
不举，腋下肿也。 
\x日月\x 二穴，在期门下五分陷者中，灸五壮。主善悲不乐，欲走多睡，言语不正， 
及四肢不收。 
\x地机\x 二穴，在膝内侧转骨下陷者中，伸足取之，灸三壮。主腰痛不可俯仰，足痹 
痛，屈伸难也。 
\x三阴交\x 二穴，在内踝上三寸陷者中，灸三壮。主膝内廉痛，小便不利，身重足痿 
，不能行也。 



<目录>卷上

<篇名>正人形第十四

属性：\x 会\x 二穴，在臂前廉去肩头三寸宛宛中，灸七壮。主瘿及臂气肿也。 
\r正人形第十四图\pm-m15.bmp\r 
\x外关\x 二穴，在腕后二寸陷者宛宛中，灸三壮。主肘腕酸重，屈伸难，手十指尽痛 
不得握，兼主耳 浑浑，聋无所闻也。 
\x幽门\x 二穴，在巨阙旁各一寸半陷者中，灸五壮。主善吐，食饮不下，兼唾多吐涎 
，干哕，呕沫，泄有脓血也。 
\x二间\x 二穴，在手大指次指本节前陷者中，灸三壮。主喉痹咽肿，多卧喜睡，鼻鼽 
，及口眼斜。 
\x中冲\x 二穴，在手中指之端，去爪甲如韭叶陷者中，灸一壮。主热病烦心，心闷而 
汗不出，身热如火，头痛如破，烦满，舌本痛。秦承祖云∶兼主神气不足，失志也。 



<目录>卷上

<篇名>正人形第十五

属性：\r正人形第十五图\pm-m16.bmp\r 
\x上管\x 一穴，在巨阙下一寸，灸三壮。主呕吐，食饮不下，腹胀气满，心忪惊悸， 
时吐呕血，肠 刺痛，痰多吐涎也。 
\x中极\x 一穴，在脐下四寸陷者中，灸五壮。主尸厥不知人，冷气积聚，时上冲心， 
饥不能食，小腹痛，积聚坚如石，小便不利，失精绝子，面 也。 
\x阴包\x 二穴，在膝上四寸陷者中，灸七壮。主腰痛连小腹肿，小便不利，及月水不 



<目录>卷上

<篇名>正人形第十六

属性：\x攒竹\x 二穴，在眉头陷者中，灸一壮。主头目风眩，眉头痛，鼻鼽衄，目KT KT 无远 
见，但是尸厥，癫狂病，神邪鬼魅，皆主之。 
\x中庭\x 一穴，在膻中下一寸宛宛中。灸三壮。主食饮不下，呕逆，食下还出也。 
\x关元\x 一穴，在脐下三寸陷者中。灸五壮。主贲豚，寒气入小腹，时欲呕，溺血， 
便黄，腹泄不止，卒疝，小腹痛，转胞，不得小便。岐伯云∶但是积冷虚乏病皆宜灸之。 
\r正人形第十六图\pm-m17.bmp\r 
\x太泉\x 二穴，在手中掌后横纹头陷者中。灸五壮。主胸中气满，不得卧，肺胀满膨 
膨然，目中白翳，掌中热，胃气上逆，唾血及狂言，肘中痛。 
\x交信\x 二穴，在内踝上二寸后廉筋间陷者中。灸三壮。主气淋，卒疝，大小便难， 
及膝胫内廉痛也。 
\x太溪\x 二穴，在足内踝后跟骨上动脉中。灸三壮。主 疟咳逆，烦心不得卧，小便 
黄，足胫寒，唾血及鼻衄不止也。 



<目录>卷上

<篇名>正人形第十七

属性：\x囟会\x 一穴，在上星后一寸陷者中。灸三壮，主头目眩，头皮肿生白屑，兼主面赤 
\x璇玑\x 一穴，在天突下一寸陷者中，仰头取之。灸三壮。主胸胁支满，咳逆上喘， 
喉中鸣也。 
\x鸠尾\x 一穴，在蔽骨下五分陷者中。灸三壮。主心惊悸，神气耗散，癫痫病狂，歌 
不择言也。 
\x气海\x 一穴，在脐下一寸五分宛宛中。灸七壮。主冷病，面黑，肌体羸瘦，四肢力 
弱，小腹气积聚，贲豚腹坚，脱阳欲死，不知人，五脏气逆上攻也。 
\r正人形第十七图\pm-m18.bmp\r 
张文仲救妇人横产，先手出，诸般符药不捷，灸右脚小趾尖头三壮，炷如小麦大，下火 



<目录>卷上

<篇名>正人形第十八

属性：\r正人形第十八图\pm-m19.bmp\r 
\x前顶\x 一穴，在囟会后一寸，直鼻中央陷者中。灸三壮。主头风目眩，头皮肿，小儿惊痫病也。 
\x耳门\x 二穴，在耳前起肉当缺陷者中。主耳有脓，及底耳 耳，耳痛鸣聋，并齿龋 
禁，不宜灸，有病不过三壮也。 
\x少商\x 二穴，在手大指内侧，去爪甲如韭叶陷者中。灸三壮。主疟寒热，烦心善哕 
，唾沫唇干，呕吐不下食，肠胀腹满，微喘，心下膨膨然。 
\x少海\x 二穴，在肘大骨外，去肘端五分陷者中，屈肘乃得之。灸五壮。主四肢不举 
，癫痫吐舌，沫出羊鸣也。 
\x交仪\x 二穴，在内踝上五寸陷者中。灸五壮。主卒疝，小腹痛，小便不利，及妇人 
漏下赤白，月水不调。 
\x解溪\x 二穴，在系鞋处陷者中。灸三壮。主上气喘息，咳嗽急，腹中积气上下 
行，及目生白翳也。 



<目录>卷上

<篇名>正人形第十九

属性：\x尺泽\x 二穴，在肘中约上两筋动脉中。甄权云∶在臂屈伸横纹中，筋骨罅陷者中， 
不宜灸。主癫病不可向，手臂不得上头。 
\x天枢\x 二穴，夹脐两傍各二寸陷者中。灸五壮。主久积冷气，绕脐切痛，时上冲心 
，女子漏下赤白，及肚大坚，食不化，面色苍苍也。 
\x曲骨\x 一穴，在横骨上，中极下一寸，其毛际陷者中。灸七壮。主五淋，小便黄， 
水病胀满，妇人带下赤白，恶合阴阳，小便闭涩不通，但是虚乏冷极者，皆宜灸之。 
\x阳陵泉\x 二穴，在膝下一寸外廉陷者中，灸一壮。主膝股内外廉痛不仁，屈伸难， 
及喉中鸣，惊恐如人将捕之。 
\r正人形第十九图\pm-m20.bmp\r 
\x丘墟\x 二穴，在外踝如前，去临泣三寸。灸三壮。主胸胁痛，善太息，胸满膨膨然 
，足腕不收，足胫偏细。 



<目录>卷上

<篇名>正人形第二十

属性：\r正人形第二十图\pm-m21.bmp\r 
\x率谷\x 二穴，在耳上入发际一寸五分，陷者宛宛中，嚼而取之。灸三壮。主醉后酒 
风发，头重，皮肤肿，两角眩痛也。 
\x中府\x 二穴，在云门下一寸六分，乳上三肋间，动脉应手。灸五壮。主肺急，胸中 
满，喘逆，唾浊，善噎，皮肤痛也。 
\x养老\x 二穴，在手太阳踝骨上一穴，后一寸陷者中。灸三壮。主肩欲折，臂如拔， 
手不能自上下也。 
张文仲传《神仙灸法》∶疗腰重痛，不可转侧，起坐难，及冷痹，脚筋挛急不可屈伸。 
灸曲 两文头，左右脚四处，各三壮。每灸一脚，二火齐下，艾炷才烧到肉，初觉痛，便用两人 
两边齐吹至火灭。午时着灸，至人定已来，自行动脏腑一两回，或脏腑转动如雷声，其疾立 
愈。此法神效，卒不可量也。 



<目录>卷中

<篇名>背人形第一

属性：\r背人形第一图\pm-m22.bmp\r 
\x风府\x 一穴，在项后入发际一寸大筋内宛宛中，禁不可灸。主头痛，项急不得顾， 
暴喑不得言，多悲恐惊悸，狂走欲自杀，目反视。 
\x大杼\x 二穴，在项第一椎下两旁各一寸半陷者中，灸五壮。主颈项痛，不可俯仰， 
左右罔顾，癫病螈 ，身热目眩，项强急，卧不安席。 
\x心俞\x 二穴，在第五椎下两旁各一寸半陷者中，灸五壮。主寒热心痛，背相引痛， 
胸中满闷，咳嗽不得息，烦心，多涎，胃中弱，食饮不可，目KT KT 泪出，悲伤也。 
\x膈俞\x 二穴，在第七椎下两旁各一寸半陷者中，灸五壮。主咳逆，呕吐，膈上寒， 
食饮不下，胁腹满，胃弱食少，嗜卧怠惰，不欲动身。 
\x肝俞\x 二穴，在第九椎下两旁各一寸半陷者中，灸七壮。主咳逆，两胁满闷，肋中 
痛，目生白翳，气短，唾血，目上视，多怒，狂衄，目KT KT 无远视也。 
\x肾俞\x 二穴，在十四椎下两旁各一寸半陷者中，灸三壮。主腰疼不可俯仰，转侧难 
，身寒热，饮食倍多，身羸瘦，面黄黑，目KT KT ，兼主丈夫妇人久积冷气变成劳疾也。 



<目录>卷中

<篇名>背人形第二

属性：\x风门\x 二穴，在第二椎下两旁各一寸半陷者中，灸五壮，主头疼风眩，鼻衄不止 
，鼻流清涕也。 
\r背人形第二图\pm-m23.bmp\r 
\x魂户\x 二穴，在第三椎下两旁各三寸陷者中，灸三壮。主背田满闷，项急强不得顾 
，劳损虚乏，尸厥走疰，胸背连痛也。 
\x至阳\x 一穴，在第七椎节下间，微俯而取之宛宛中，灸七壮。主四肢重，少气难言 
，脊急强也。 
\x胃俞\x 二穴，在第十二椎下两旁各一寸半宛宛中，灸七壮。主胃中寒气不能食，胸 
胁支满，身羸瘦，背中气上下行，腰脊痛，腹中鸣也。 
\x膀胱俞\x 二穴，在第十九椎下两旁各一寸半陷者中，灸七壮。主腰脊急强，腰以下 
酸重，劳损不仁，腹中痛，大便难也。 
\x仆参\x 二穴，在跟骨下陷者中，拱足得之，灸三壮。主腰痛不可举足，承山下重， 
脚痿癫疾，尸厥，霍乱，马痫也。 



<目录>卷中

<篇名>背人形第三

属性：\x大椎\x 一穴，在项第一椎下陷者中，灸七壮。主五劳虚损，七伤乏力，疰气背膊间 
闷，项强不得顾，及 疟久不愈也。 
\x身柱\x 一穴，在第三椎下间宛宛中，灸三壮。主癫狂螈 ，怒欲杀人，狂走见鬼。 
秦承祖明堂云∶主小儿惊痫也。《千金》杨玄操同。 
\x筋缩\x 一穴，在第九椎节下间，俯而取之陷者中，灸五壮。主惊痫狂走，癫病多言 
，脊急强，两目转上，及目瞪也。 
\r背人形第三图\pm-m24.bmp\r 
\x胆俞\x 二穴，在第十椎下两旁各一寸半，正坐取之陷者中，灸五壮。主胸胁支满， 
呕无所出，舌干饮食不下。 
\x脾俞\x 二穴，在第十一椎下两旁各一寸半陷者中，灸五壮。主腹中胀满，引背间痛 
，食饮多，身羸瘦，四肢烦热，嗜卧怠惰，四肢不欲动摇。 
\x志室\x 二穴，在第十四椎下两旁各三寸半陷者中，正坐微俯而取之，灸七壮。主腰 
痛脊急，两胁胀满，大便难，食饮不下，背气俯仰不得也。 



<目录>卷中

<篇名>背人形第四

属性：岐伯灸法∶疗头旋，目眩，及偏头痛不可忍，牵眼KT KT 不远视，灸两眼小 上发际，各 
一壮，立瘥。 
\x长强\x 一穴，在腰俞下脊骸端陷者中，灸五壮。主腰脊急强不可俯仰，癫狂病，大 
小便难，洞泄不禁，五淋，久痔，小儿惊痫病。 
\r背人形第四图\pm-m25.bmp\r 
\x委中\x 二穴，在曲 内两筋两骨中，宛宛是也，令病患合面卧，舒挺两脚取之，灸三壮 
。主脚弱无力，腰尻重，曲 中筋急，半身不遂。 



<目录>卷中

<篇名>背人形第五

属性：\x陶道\x 一穴，在项大椎节下间，俯而取之陷者中，灸五壮。主头目眩重， 疟寒热洒淅矣。 
\x肺俞\x 二穴，在第三椎下两旁各一寸半宛宛中，灸三壮。主肺寒热，肺痿，上喘咳 
嗽，唾血，胸胁气满不得卧，不嗜食，汗不出，及背强弦急也。 
\x神道\x 一穴，在五椎下间陷者中，灸五壮。主身热头痛进退，往来 疟，恍惚悲愁 
\r背人形第五图\pm-m26.bmp\r 
\x噫嘻\x 二穴，在第六椎下两旁各三寸陷者中，灸五壮。主疟久不愈者，背气满闷， 
胸中气噎，劳损虚乏不得睡也。 
\x阳刚\x 二穴，在十椎下两旁各三寸陷者中，正坐微俯而取之，灸七壮。主饮食不下 
，腹中雷鸣，腹满胪胀，大便泄，消渴，身热，面目黄，不嗜食，怠惰也。 
\x三焦俞\x 二穴，在十三椎下两旁各一寸半，正坐取之陷者中，灸五壮。主背痛，身 
热，腹胀肠鸣，腰脊急强也。 



<目录>卷中

<篇名>背人形第六

属性：\x玉枕\x 二穴，在络却后七分半侠脑卢旁一寸三分，入发际三寸，灸三壮。主头重如 
石，目痛如脱，不能远视。 
\r背人形第六图\pm-m27.bmp\r 
\x天牖\x 二穴，在白骨穴下发际宛宛中，灸三壮。主瘰 寒热，颈有积气，暴聋，肩 
中痛，头风目眩，鼻塞不闻香臭。 
\x神堂\x 二穴，在五椎下两旁各三寸陷者中，正坐取之，灸三壮。主肩背连胸痛不可 
俯仰，腰脊急强，逆气上攻，时复噎也。 
\x命门\x 一穴，在十四椎节下间，微俯而取之，灸三壮。主身热如火，头痛如破，寒 
热疟，腰腹相引痛。 
\x白环俞\x 二穴，在二十一椎下两旁各一寸半，灸三壮。主腰脊急强不能俯仰，起坐 
难，手足不仁，小便黄，腰尻重不举也。 
\x承扶\x 二穴，在尻臀下衡文中，灸三壮。主腰脊尻臀股阴寒痛五肿，痔疾泻鲜血， 
尻椎中肿。大便难，小便不利。 



<目录>卷中

<篇名>背人形第七

属性：\r背人形第七图\pm-m28.bmp\r 
\x天柱\x 二穴，在项后大筋外宛宛中。灸三壮。主头晕脑重，目如脱，项如拔，项痛 
急强，左右罔顾也。 
\x魄户\x 二穴，在第三椎下两旁各三寸，正坐取之宛宛中。灸五壮。主肩膊间急痛， 
背气不能引顾，咳逆上喘也。 
\x意舍\x 二穴，在第九椎下，两旁各三寸陷者中，正坐阔肩取之。灸七壮。主胸胁胀 
满，背痛，恶寒，饮食不下，呕吐不留住也。 
\x悬枢\x 一穴，在第十一椎节下陷者中。灸三壮。主腹中积气上下行，腠中尽痛也。 
\x胞肓\x 二穴，在第十九椎下，两旁各三寸陷者中，俯而取之。灸五壮。主腰痛不可 
忍，俯仰难，恶寒，小便涩也。 
\x中膂俞\x 二穴，在第二十椎下，两旁各一寸半。主腰痛不可俯仰，夹背膂痛，上下 
按之，应者从项后至此穴，痛者灸之立愈也。 



<目录>卷中

<篇名>背人形第八

属性：\x强间\x 一穴，在后顶后一寸五分宛宛中。灸三壮。主头痛如针刺，不可动，项如拔 
，左右不得顾。岐伯曰∶兼治风痫病。 
\x翳风\x 二穴，在耳后尖角陷者中，按之引耳是也。灸三壮。主耳鸣聋失欠，暴哑不 
能言，口噤不开，及口吻 也。 
\x列缺\x 二穴，在腕上一寸，筋骨罅间宛宛中。灸三壮。主偏风，半身不举，口 ， 
腕劳肘臂痛，及 疟，面色不定。 
\x合谷\x 二穴，一名虎口，在手大指两骨罅间宛宛中。灸三壮，主 疟寒热，热病汗 
不出，目不明，生白翳，皮肤痂疥，遍身风疹。 
\x飞阳\x 二穴，在外踝上七寸陷者中。灸五壮。主体重，起坐不能步，失履不收，脚 
酸重，战栗不能久立。 
\r背人形第八图\pm-m29.bmp\r 
\x附阳\x 二穴，在外踝上二寸后筋骨间陷者中。灸五壮。主腰痛不能久立，腿膝胫酸重， 
筋急，屈伸难，坐不能起，四肢不举也。 



<目录>卷中

<篇名>背人形第九

属性：\x后顶\x 一穴，在百会后一寸五分，玉枕骨上陷者中。灸三壮。主目不明，恶风寒， 
头目眩重。 
\r背人形第九图\pm-m30.bmp\r 
\x扁骨\x 二穴，在肩端上两骨间陷者中。灸三壮。主肩中热，指臂痛也。 
\x腰俞\x 一穴，在二十一椎节下间陷者中。灸五壮。主腰疼不能久立，腰以下至足冷 
不仁，坐卧难，腰脊强急，不可俯仰，腰重如石，难举动也。 
\x陷谷\x 二穴，在足大趾次趾间，本节后陷者中。灸三壮。主卒疝，小腹痛，头面虚 
肿，及 疟发寒热也。 
\x承山\x 二穴，在兑 肠下分肉间陷者中。灸五壮。主寒热癫疾，脚 酸痛，不能久 
立，腰膝重，行坐难，筋挛急，不可屈伸。 



<目录>卷中

<篇名>侧人形第一

属性：\r侧人形第一图\pm-m31.bmp\r 
\x脑空\x 二穴，在承灵穴后一寸半，玉枕骨下陷者中。灸七壮。主头晕目瞑，癫狂病 
，身寒热引项强急，鼻衄不止，耳鸣耳聋。 
\x颊车\x 二穴，在耳下二韭叶陷者宛宛中。灸三壮。主牙关不开，口噤不能言，牙齿 
疼痛不得嚼，及颊肿也。 
秦承祖灸狐魅神邪，及癫狂病，诸般医治不瘥者，以并两手大拇指，用软丝绳子急缚之 
，灸 
三壮。艾炷着四处，半在甲上，半在肉上，四处尽烧，一处不烧其疾不愈，神效不可量也。 
小儿胎痫、奶痫、惊痫一根据此，灸一壮，炷如小麦大。 
\x悬钟\x 二穴，在外踝上三寸宛宛中。灸五壮。主腹满，中焦客热，不嗜食，并腿胯 
连膝胫痹麻，屈伸难也。 
\x蠡沟\x 二穴，在内踝上五寸陷者中。灸七壮。主卒疝，小腹肿，小便不利，脐下积 
气如卵石，足寒胫酸，屈伸难也。 
岐伯灸膀胱气攻冲两胁，脐下时鸣，阴卵入腹，灸脐下六寸，长过两旁各一寸六分，各 
三七壮。 



<目录>卷中

<篇名>侧人形第二

属性：\x巨骨\x 二穴，在肩端上两行骨陷者中。灸一壮。主肩中痛，不能动摇也。 
\x周荣\x 二穴，在中府下一寸六分，仰而取之陷者中。灸五壮。主胸胁支满，不得俯 
仰，咳唾脓也。 
\x曲池\x 二穴，在肘外辅屈肘曲骨之中，纹头陷者是穴也。灸七壮。主肘中痛，屈伸 
难，手不 
得举，偏风，半身不遂，捉物不得，挽弓不开，肘臂偏细。《秦承祖明堂》云∶主大人小儿 
遍身风疹，皮肤痂疥也。 
\r侧人形第二图\pm-m32.bmp\r 
\x后溪\x 二穴，在手外侧腕前起骨下陷者中。灸三壮。主 疟寒热，目生白翳，肘臂 
腕重，难屈伸，五指尽痛不可掣。 
岐伯灸法∶疗脚转筋，时发不可忍者，灸脚踝上一壮。内筋急，灸内；外筋急，灸外也 



<目录>卷中

<篇名>侧人形第三

属性：\x支正\x 二穴，在手太阳腕后五寸，去养老穴四寸陷者中。灸五壮。主惊恐悲愁，肘 
臂挛，难屈伸，手不握，十指尽痛也。秦承祖云∶兼主五劳，四肢力弱，虚乏等病。 
\r侧人形第三图\pm-m33.bmp\r 
\x巨虚\x 二穴，在三里穴下三寸， 骨外，大筋内；筋骨之间陷者中。灸三壮。主脚 
胫酸痛，屈伸难，不能久立。甄权云∶主六气不足，偏风， 腿脚不能相随也。 
黄帝问岐伯曰∶凡人患噎疾，百味珍馔不能而食者，灸何穴而立得其愈?岐伯答曰∶夫 
人噎病者五般∶一曰气噎；二曰忧噎；三曰食噎；四曰劳噎；五曰思噎。此皆由阴阳不和，三焦 
隔绝，津液不利，故令气隔不调成噎疾。气噎，灸膻中，在两乳间；忧噎，灸心俞，在第五 
椎下两旁各一寸半；食噎，灸乳根，在两乳下各一寸六分；劳噎，灸膈愈，在第七椎下两旁 
各一寸半；思噎，灸天府，在腋下三寸。 



<目录>卷中

<篇名>侧人形第四

属性：\r侧人形第四图\pm-m34.bmp\r 
\x上关\x 二穴，在耳前上廉起骨开口有穴陷者宛宛中是也。灸一壮。主唇吻强上，口 
眼偏斜，牙齿龋痛，耳鸣聋。 
\x天窗\x 二穴，在曲颊下扶突后，动脉应有陷者中。灸三壮。主耳鸣聋无所闻，颊肿 
喉中痛，暴喑不能言，及肩痛引项不得顾。 
\x液门\x 二穴，在手小指次指之间陷者中。灸三壮。主肘痛不能上下， 疟寒热，目 
涩KT KT ，头痛泣出也。 
\x束骨\x 二穴，在足下小指外侧，本节后陷者中。灸三壮。主惊痫狂癫，身寒热，头 
痛目眩。秦承祖云∶主风赤，胎赤，两目 烂。 
\x筑宾\x 二穴，在足内踝上。灸三壮。主小儿胎疝，癫病，吐舌及呕吐不止也。张文 
仲疗风眼卒生翳膜，两目疼痛不可忍，灸手中指本节间尖上，三壮。炷如小麦大。患左灸右。患右 



<目录>卷中

<篇名>侧人形第五

属性：\x曲发\x 二穴，在耳上发际曲隅陷者中，鼓颔有穴。灸三壮。主颈项急强，不得顾引 
，牙齿痛，口噤不能言也。 
\x兑端\x 一穴，在颐前下唇之下宛宛中，开口取之。灸三壮。主口噤，鼓颔，癫疾及 
吐沫，衄血不止。 
\x天顶\x 二穴，在项缺盆直扶突气舍后一寸陷者中。灸七壮。主暴喑，咽肿，饮食不 
下，及喉中鸣。 
\r侧人形第五图\pm-m35.bmp\r 
\x环跳\x 二穴，在砚子骨下宛宛中。灸三壮。主冷痹，风湿，偏风，半身不遂，腰胯 
疼痛。岐伯曰∶主睡卧伸缩回转不得也。 
\x漏谷\x 二穴，在足内踝上六寸陷者中。灸三壮。主足热痛，腿冷痛，疼不能久立， 
麻痹不仁也。 
\x京骨\x 二穴，在足外侧大骨下，白肉际陷者中。灸五壮。主寒疟寒热，善惊悸，不 
欲食，腿膝胫痿，脚挛不得伸，癫病狂走，善自啮，及膝胫寒也。 



<目录>卷中

<篇名>侧人形第六

属性：\r侧人形第六图\pm-m36.bmp\r 
黄帝灸法∶疗神邪鬼魅及癫狂病，语不择尊卑，灸上唇里面中央肉弦上一壮，炷如小麦 
大。又用钢刀决断更佳。 
\x承浆\x 一穴，在下唇棱下宛宛中，灸三壮。主偏风口眼 斜，消渴饮水不休，口禁 
不开，及暴哑不能言也。 
\x肩外俞\x 二穴，在肩甲上廉去脊骨三寸，灸三壮，主肩痛发寒热，引项急强，左右 
罔顾。 
\x温留\x 二穴，在腕后五寸六寸间动脉中是穴，灸三壮。主寒热头痛，善哕衄，肩不 
举，癫痫病，吐舌鼓颔，狂言，喉痹不能言。 
\x少府\x 二穴，在手小指本节后陷者中，直劳宫，灸三壮。主 疟久不愈者，烦满少 
气，悲恐畏人，臂酸掌中热，手握不伸。 
\x阴市\x 二穴，在膝上三寸，伏兔穴下宛宛陷者中，灸五壮。主卒疝，小腹痛，力痿 
气少，伏兔中寒，腰如冷水。 
\x临泣\x 二穴，在足小趾次趾本节后，去侠溪一寸半陷者中，灸三壮。主胸膈满闷， 
腋下肿，善自啮颊，兼主疟病，日西发者。 



<目录>卷中

<篇名>侧人形第七

属性：\r侧人形第七图\pm-m37.bmp\r 
\x库房\x 二穴，在气户下一寸六分陷者宛宛中，仰而取之，灸五壮。主胸胁支满，咳 
逆上气，呼吸不至息，及肺寒咳嗽，唾脓也。《千金》杨玄操同。 
\x肘聊\x 二穴，在肘大骨外廉陷者中。灸五壮。主肘臂酸重，不可屈伸，麻痹不仁也 
\x风市\x 二穴，在膝外两筋间，乎立舒下两手着腿当中，指头陷者宛宛中，灸三壮。 
主冷痹脚胫麻，腿膝酸痛，腰尻重，起坐难也。 
\x光明\x 二穴，在外踝上五寸陷者中，灸七壮。主膝胫酸痹不仁，手足偏小，坐不能也。 
\x阴跷\x 二穴，在足内踝下陷者中，灸三壮。主卒疝，小腹痛，左取右，右取左立已 
，及女子月水不调，嗜卧怠惰，喜悲不乐，手足偏枯不能行，及小便难也。 



<目录>

<篇名>卷下

属性：夫治小儿之患，诊察幽玄，默而抱疾，自不能言也。或即胎中受病，或者生后伤风，动 
发无 
繁至甚，互说不同，既穴默以差讹，则治病全然纰缪。按诸家明堂之内，精选到小儿应验七 
十余穴，并是曾经使用，累验神功，今具编录于后。(按∶此序已见载《太平圣惠方》) 



<目录>卷下

<篇名>正人形第一

属性：小儿惊痫者，先惊悸啼叫，后乃发也。灸顶上旋毛中，三壮。及耳后青络脉，炷 
小儿风痫者，先屈手指如数物及发也。灸鼻柱上发际宛宛中，三壮，炷如小麦大。 
小儿缓惊风，灸尺泽各一壮，在肘中横纹约上动脉中，炷如小麦大。 
小儿二三岁，忽发两眼大小 俱赤，灸手大指次指间后一寸五分口陷者中，各三 
壮，炷如小麦大。 
小儿囟开不合，灸脐上、脐下各五分，二穴各三壮。灸疮未发，囟开先合。炷如 
小麦大。 
小儿夜啼者，上灯啼，鸡鸣止者，灸中指甲后一分中冲穴一壮。炷如小麦大。 
\r正人形第一图\pm-m38.bmp\r 



<目录>卷下

<篇名>正人形第二

属性：小儿喉中鸣，咽乳不利，灸璇玑一穴，三壮。在天突下一寸陷者中。炷如小麦大 
痫病者，小儿恶疾也。呼吸之间，不及求师，致困者不少。谚云∶国无良医，枉死者半， 
小儿猪痫病，如尸厥吐沫，灸巨阙穴，三壮。在鸠尾下一寸陷者中。炷如小麦大。 
小儿睡中惊，目不合，灸屈肘横纹中上三分，各一壮。炷如小麦大。 
\r正人形第二图\pm-m39.bmp\r 
小儿口有疮蚀，龈烂臭，秽气冲人，灸劳宫 二穴，各一状。在手中心，以无名指 
屈指头着处是也。炷如小麦大。 
小儿鸡痫，善惊反折，手掣自摇，灸手少阴三壮。在掌后去腕半寸陷者中。炷如 
小麦大。 
小儿疟久不愈者，灸足大趾次趾外间陷者中，各一壮。炷如小麦大。内庭穴也。 



<目录>卷下

<篇名>正人形第三

属性：小儿身强，角弓反张，灸鼻上入发际三分，三壮。次灸大椎下节间，三壮 
。如小麦大。 
小儿龟胸，缘肺热胀满，攻胸膈所生。又缘乳母食热面五辛，转更胸起高也。灸两 
乳前各 
一寸半，上两行三骨罅间穴处各三壮。炷如小麦大。春夏从下灸上，秋冬从上灸下，若 
不根据此法，十灸不愈一二也。 
\r正人形第三图\pm-m40.bmp\r 
小儿疳眼，灸合谷 二穴，各一壮。炷如小麦大。在手大指次指两骨间陷者中。 
小儿秋深冷痢不止者，灸脐下二寸三寸间动脉中。炷如小麦大。 



<目录>卷下

<篇名>正人形第四

属性：小儿惊痫，灸鬼禄穴一壮。在上唇内中央弦上。炷如小麦大。用钢刀决断更佳。 
小儿水气，四肢尽肿及腹大，灸脐上一寸，三壮。炷如小麦大。分水穴也。 
\r正人形第四图\pm-m41.bmp\r 
小儿热毒风盛，眼睛疼痛，灸手中指本节头，三壮，名拳尖也。炷如小麦大。 
小儿龟背，生时被客风拍着脊骨，风达于髓所致也。如是灸肺俞、心俞、膈俞， 
各三壮 
。炷如小麦大。肺俞∶在三椎下两傍各一寸半；心俞∶在五椎下两傍各一寸半；膈俞∶在七 
椎下两傍各一寸半。 
小儿脐肿，灸腰后对脐骨节间，三壮。炷如小麦大。 



<目录>卷下

<篇名>正人形第五

属性：小儿急惊风，灸前顶一穴，三壮。在百会前一寸。若不愈，须灸两眉头及 
鼻下人中一穴，炷如小麦大。 
\r正人形第五图\pm-m42.bmp\r 
小儿但是风痫，诸般医治不瘥，灸耳上入发际一寸五分，嚼而取之，率谷穴也。 
小儿呕吐奶汁，灸中庭一穴，一壮。在膻中穴下一寸陷者中。炷如小麦大。 
小儿目涩怕明，状如青盲，灸中渚 二穴，各一壮。在手小指次指本节后陷者中。 
炷如小麦大。 
小儿雀目夜不见物，灸手大指甲后一寸，内廉横纹头白肉际，各一壮。炷如小麦 
大。 
小儿睡中惊掣，灸足大趾次趾之端，去爪甲如韭叶，各一壮。炷如小麦大。 



<目录>卷下

<篇名>正人形第六

属性：\r正人形第六图\pm-m43.bmp\r 
小儿多涕者，是脑门被风拍着及肺寒也。灸囟会一穴三壮。炷如小麦大。在上星 
上一寸，直鼻。 
小儿急喉痹，灸天突穴一壮，在项结喉下三寸两骨间。炷如小麦大。 
小儿食痫者，先寒热洒淅乃发也。灸鸠尾上五分，三壮。炷如小麦大。 
小儿牛痫，目直视腹胀乃发也。灸鸠尾一穴，三壮。在胸蔽骨下五分陷者中，炷 
如小麦大。 
小儿马痫，张口摇头，身反折马鸣也。灸仆参 二穴，各三壮。在足跟骨下白肉际 
陷者中，拱足取之。炷如小麦大。 
小儿阴肿，灸内昆仑 二穴，各三壮。在内踝后五分，筋骨间陷者中。炷如小麦大 



<目录>卷下

<篇名>背人形第一

属性：\r背人形第一图\pm-m44.bmp\r 
小儿脱肛泻血，每厕脏腑撮痛不可忍者，灸百会一穴三壮，在头中心陷者是也。 
炷如小麦大。 
小儿新生二七日内，着噤不吮奶多啼者，是客风中于脐，循流至心脾二经，遂使舌强唇 
痉， 
嗍奶不得，斯病所施方药，不有十全尔，大抵以去客风无过。灸承浆一穴，七壮。 
在下唇棱下宛宛中是也。次灸颊车二穴，各七壮，在耳下曲颊骨后。炷如雀屎大。 
小儿食时头痛，及五心热者，灸噫嘻 二穴，各一壮，在第六椎下两旁各三寸宛宛 
中。炷如小麦大。 
小儿三五岁，两眼每至春秋忽生白翳，遮瞳子，疼痛不可忍者，灸九椎节上一壮 
。炷如小麦大。 



<目录>卷下

<篇名>背人形第二

属性：\r背人形第二图\pm-m45.bmp\r 
小儿五六岁不语者，心气不足，舌本无力，发转难，灸心俞穴三壮。炷如小麦大 
。在五椎下两傍各一寸半陷者中。 
小儿痢下赤白，秋末脱肛，每厕肚疼不可忍者，灸十二椎下节间，名接脊穴， 
灸一壮。 
三 
后用清帛子试，兼有似见疳虫子随汁出也。此法神效不可量也。《岐伯灸法》∶疗小儿脱肛泻 
血，秋深不较，灸龟尾一壮。炷如小麦大。脊端穷骨也。 



<目录>卷下

<篇名>背人形第三

属性：\r背人形第三图\pm-m46.bmp\r 
小儿班疮入眼，灸大杼 二穴，各一壮。在项后第一椎下两傍，各一寸半陷者中。 
小儿奶癖目不明者，灸肩中俞 二穴，各一壮。在肩甲内廉，去脊二寸陷者中。炷如小麦大。 
小儿羊痫，目瞪吐舌羊鸣也。灸第九椎下节间三壮。炷如小麦大。 

